Tasuja. Jutustus Eestimaa vanast ajast E. Bornhöhe. Tallinnas. Trükitud A. E. Brandt'i kulu ja kirjadega 1880.
Zensuri poolest lubatud. Tallinnas, 17. Septembril 1880.
Paar söna lugejalle enne lugemist. Kes eesolevat raamatukest lueb, see pangu tähele, et meie teda "jutustuseks Eestimaa vanast ajast" nimetame. Meie tahame tema sees tükikest Eestlaste önnetuserikkast ajaloust nüüdse Eestlaste silma ette panna, ilma mingisuguse nöuta, nüüdseid asju kaugeltgi puudutada. Selleaegseid inimesi ei tohi meie aja möeduga määrata, nende tegusi nüüdse prilli läbbi vaadata, nende könesi meie körva järele seada. See oli toore vägivalla, ebausu, pimeduse aeg. Meie jutu esimesest peatükist leiab lugeja veikest pildikest meie maa olekust 500-ja aasta eest. Selle järele vöib umbes arvata, kuda need asjad vöisivad sündida, kellest meie histooria pöhja peal tahame jutustada. väljaandja.
1. Enam kui viissada aastat seisavad meie ja selle aja vahel, kelles siin räägitavad juhtumised sündinud on. Selle pika aja sees on meie maal, niisamma kui terves maailmas, palju vanu asju igavuse rüppe vaunud, kust neid kellegi vanaaegade tagasi soovija õhkamine enam välja ei meelita; uusi olekuid on lugemata arvul sündinud. Üle üldse aga on maailma muutjas nägu nooremaks, lahkemaks läinud; viiesaja aasta eest oli ta, meie ajaga määrata, maga vana ja kortsus. Iseäranis meie maal. Luba mulle, lugeja, et ma sulle seda vana ja kortsus nägu paari kerge kriipsuga mõtte ette maalin. On pildil valitseja põhjavärv, siis on kergem, pildi kujudelle karva ja seisuviisi anda. Kolmeteistkümnema aastasaja hakatuses sattus Eestlane isevärki naabrite vahele. Ööldakse, et naabritega üleüldse raske peab olema, rahus ja armastuses elada. Aga Eestlase selleaegsed naabrid olivad koguni hullud, üks hullem kui teine. N'ad tühendasivad ta vaese patuse pagana viimse hilbuni paljaks, et päike Rooma poolt seda keelmata tema peale võiks paista, peksivad ta armetumaks, et ta kristlikku armu saaks maitsta, tegivad ta teuloomaks, ristiusu õnne ja õnnistust kandma ja saatsivad ta oma põldudesse, see on, Issanda viinamäele, tööle, kus kubjase piits teda keelas, oma ebajumalate vilu hiiede varju pelguda. Niisugused halastajad naabrid olivad Daanlased ja Liivimaa Sakslased. Teised naabrid, venelased ning Littavlased, ei katnud kiskja hambaid mitte maheda mokkadega, vaid näitsivad neid keelmata, kus võisivad. Need käisivad ka sagedaste Eestlaste kehval laual söömas, aga kui kõht täis ehk peremehe malakas mõjuvam juhtus olevat, vantsis palumata võeras jälle oma teed. Neis esimestes võitlustes kiskus Daani kuningas vägivallaga ja heal viisil suurema jäu nüüdsest Eestimaast, nimelt Harju- ja virumaakonnad eneselle. Muu maa jäi Liivi ordu ja piiskoppide kätte. Kui riidude järele ajuti rahu tuli, voolasivad Sakslased ja Daanlased äravõidetud maa sisse, igaüks sai maatüki kätte, ja jäi nende talupoegade peremeheks, kes tema maapeal elasivad. Esite ei olnud Eestlane mitte täis pärisori, vaid vaba rentnik. Aga mida enam sisserändajate hulk, ja hulgaga võimus kasvas, seda enam nõuti talupoja käest, ja sada aastat pärast allaheitmist kinkis Daani kuningas Christoph II. kõik Eesti sugu talupojad oma vasallide, Daani ja Saksa sugu isandate päris omaduseks igaveseks ajaks. T'al ep oleks seda tarvisgi olnud, sest pärisorjus oli juba ammu enne täies olekus õitsemas. Hirmus oli veel hiljuti meie haritud ajal pärisorja põli, palju hirmsam oli ta toorel, sõjakärast kurnatud ning ebausust rumaldatud keskajal. Ei olnud vaigistust uskusgi, sest usku ei õpetanud keegi. Ei jõudnud ka raskeste rõhutud talupoegade hädakisa kuningate. kõrvuni, kes, ise kaugel ja pealegi alati koduse tülidega kaelani töös, küll pealikuid Tallinnas pidasivad, kellest aga mõisnikud nii vähä hoolisivad, et isekeskis koosolekuid pidasivad ning mitu korda maad Liivi ordu valitsuse alla pakkusivad. Eestlane oli taevakarja lambaks saanud, aga villu t’al ei jõudnud kasvada. Sest ajast ütleb üks Sakslane, kroonika kirjutaja Kelch: "Eesti ja Liivimaal oli mõisnikude taevas, pappide paradiis, võeraste rahahauk, aga talupoegade põrgu."
2. Harjumaa põhjapoolses jäus, Tallinna lähädal, suure laane keskel seisis üksik suur talu, teedest kaugel, niipalju, kui sell ajal teesi võis olla. Talu hüüti "Metsa" taluks, sest et ta metsa sees oli, ja oli imelikul viisil ühe sündinud Eestlase, Tambeti, jägu. Kuda oli see mees pärisperemeheks saanud, kus kõik muud Eestlased pärisorjad olivad? Seda m'e kohe nääme. Tambeti isa oli paksu piiskopi ori olnud, kellel palju maid ja metsi oli, kelle sees ta, oma tähtjast keharaskusest hoolimata, sagedaste jäneseid ning lindu käis laskmas. Tambeti isa, nimega vahur, oli kõrge, prisk poiss, kelle määratumais liikmetes niisamma palju raudset jõudu, kui tinast laiskust elas. Ta oli niisamma tugev ja niisamma laisk, kui karu. Aga ta nahk oli õrnem, kui karul, ja need lõpmata hoobid, mida ta laiskuse eest alati sai, tüütasivad ta viimaks nõnda ära, et jalad alla võttis ja metsa pakku joosis. Piiskopil oli tugevast sulasest kahju, vandus, maksku mis maksab, redu jälle kinnipüüda. Saatis sulased välja, istus ise tugeva mära selga ja sõitis metsa. Metsas eksis ta küll ära, aga leidis truuduseta sulase paksulehelise tamme varjus rahuliste puhkavat. "Küll ma sind hellaste äratan," urises piiskop, ronis mära seljast maha, tõstis piitsa ja - viuh! "Hellaste äratatud" pahategija kargas kui nool püsti ja nühkis aietades hellaste puudutud kohta. "Sa paharetisulane! Sa redu, kurjategiia mi-is? vaat' sulle!" vaimulik isand tõstis jälle piitsa, kelle õel vihisemine "paharetisulast" väga ahastas. Aga sell silmapilgul kiskus ennast mära valju hirnumisega isanda käest lahti ja putkas tuhatnelja metsa. Lähädal kostis tume urin. Suur karu tõusis asemelt ja näitas nõu pidavat, kas peab palumata võeraid ligemalt vaatama minema. "Karu!" karjatas püha isand ja lasi piitsa kukkuda. "Määratu veis," pomises sulane. "Püha Pankraatsius, mis nüüd teha?!" Sulane kergitas õlast ja istus sõnalausumata maha. "Püha Bonifaatsius! Oled sa juhm? See on meie ots! Selle saadana küüntes surra! Helde Issand, tõuse, mine ta kallale - sa oled ise, kui karu. Pai vahur, kisu ta lõhki... Nää, tuleb, tuleb... oh Jumal, Jumal... vahur, aita, kaitse mind, oma hingepeastjat!" vahur raputas tõsiselt pead. "Parem on kiskja küüntes, kui nuhtlejate piitsa all lõppeda." Karu hakkas ligemalle tulema. Piiskop tantsis ühe jala pealt teise peale. "Jäe siis ometi seia, ma panen jooksu." Ja piiskop tahtis jooksu panna. Aga vahur tõusis ülesse ja ütles rahuliselt: "Mull on pikemad koivad, kui Teil." "Ma ei lase sind nuhelda -" Sulane naeris. "Ma lasen su priiks -" Sulane kuulas teravamalt. "Ma annan sulle maid päri - ai, ai, ai - Issand halasta . . . näe!" Karu ajas ennast kolm sammu eemal uri-edes püsti. "Kas vannute sellepeale?" "Ma vannun, vannun, vannun ..." Sulane kiskus suure jahinua piiskopi vöölt ja astus karule vastu, teda teravaste silmates. Mesikäpp urises vihaselt... vahur lipitses silmapilgu tema ümber. Korraga hakkas ta raud sõrmedega elaja kõrist kinni ja vautas t'ale terve jahinua tera rinna sisse. Aga surmapeale haavatud loom võttis vastalise palavaste kaissu. Inime ja kiskja veerlesivad maa peal. Murtud raud ragisesivad, tolm keerles üles, segane, pool lämmatand röhin ja urin oli kuulda - siis tõusis võitja inimene, kriimustatud ja lõhkiseriietega, üles, ja vaatas rahulise võidurõõmuga võidetud vaenlase vägeva, surmakrampides tuksuva keha peale. "Selle kiskja veri paneb minu vabaduse taime tärkama," pomises ta iseeneses. T'al oli õigus. Piiskop pidas sõna, tegi pelgund sulase vabaks ja kinkis t'ale tüki maad ja metsa, mis üksikult Loodijärve lossi maade keskel seisis, päris omaduseks. Muud kui sõja ajal pidi ta piiskopi aitama. Tugev vahur ehitas metsa sisse eneselle majakese, oli aga liiga laisk, et põldu harima hakata. Ta luusis mööda metsi ümber ja toitis ennast jahisaagist. Tema kõigesuurem lust oli, kiskjaid elajaid kautada. Tema suur tugevus tegi teda kaugel ümberkaudu kuulsaks ja tema nimi ning teud elasivad kaua sadakord suurendatud näul rahva suus. Räägiti temast, kuda ta korra terve hundikarja, mis kibedal külma ajal ta kallale kippunud, palja käega ärakägistanud, nahad maha nülginud ja surnukehad nii kui Jõulu kingitused tugeva tamme okstesse riputannd, kust neid siis nälgind suguvennad halastades mahatallitanud ja ausaste oma tühja kesta matnud. Kuda ta korra targema rahva käest kuulnud, et vanal ajal üks märka rammus mees, Simpson või Sampson, olnud, kes sada tiigert või karu sabapidi kinnisidunud, tema sellepeale ühe metshärja, ühe karu, ühe hundi, ühe metskuldi ja veel mõne muu tigeda looma kinnipüüdnud, imetaltsaks teinud ja terve põrgukuitsikate karjaga läbi küla uitanud; kuda ta kuused juurega maast väljakiskunud, juure ja ladva mahamurdnud ja eneselle tüvidest maja ehitanud. Neid ja muid juttusi rääkis rahva suurendav suu tugemast vahurast, ja neid juttusi kuulates särasivad poiste silmad elavamalt, langes meeste rõhutud selg veel enam küüru ja mahapöördud sulasepilk näitas ütlevat: "See oli tema. Meie seda ei või... peame kannatama..." Tugev vahur luusis mõne aja üksipäine mööda metsi, siis tundis igavust, lunastas eneselle Loodijärve lossihärra käest hundinahkade eest noore tüdruku naiseks ja naise venna sulaseks, hellitas naist, lasi sulase tüki maad põlluks muuta, tegi ennast kõige metsaliste hirmuks ja suri, oma poja Tambetille, kes ise juba naisemees ja lapseisa oli, järgmisi õpetusi kaasaandes: "Sa tead jo, poeg, mina sain oma priiuse ja omaduse enese tugeva käevarre läbi ja hoidsin neid oma käevarre tugevusega. Sina oled küll ka sirge, punane poiss, aga sull on pikk kael, kitsad õlad ja lahjad puusad. Noort puud maa seest juuristada ja metssiga plehku ajada sa ei jaksaks. Sull on aga terav pea, ehk teed sa kavalusega, mis mina kangusega. vaata ette, varja kergestsaadud vabadust - ta on magusam kui mesi, aga ka sulavam kui mesi: enne kui sa aru saad, sulab ta su keele alt ja sa imed orjahigi. Tee kõrge aed meie maja ümber, osta omale enam sulaseid, hari maad ja tee ennast jõukaks. Ära tee isandatega palju tegemist, põlga nende segast usku, palu Taevataati..." Siin jäi vahura hing rindu kinni; ta jõi suutäie magusat mõdu ja lisas juure: "Ma tunnen orjapõlve, tunnen oma rahva häda, aga ei jõudnud muud, kui hambaid kiristada. Üks ei jõua midagi, teised sajatavad hammaste taga, aga ei julge... vaim on rahva sees lämmatatud ja kiunub haledaste rõhujate põlvede ümber... Otsi neid, kes ei kaeba, aita takka, kihuta teisi aitama ... ja kõlab siis ähvardav hulgumine üle terve maa, siis kõlistage sõjariistu ja tõstke mürinat, mis pilveid lõhub ja leinajaid jumalaid vägevaste äratab! ..." Tugev vahur ei rääkinud enam. Hing kadus õhkades vägeva keha seest. Tema surmavoodi ees seisivad nuttes ta naine, Tambet oma naisega ja nende poeg Jaanus, kes sell ajal kaheksa aastane oli. vahura lesk ei kannatanud rasket hoopi kaua välja, vaid läks paar kuud hiljem armastatud mehe järele hauda. Ka Tambeti naine suri kahe aasta pärast. Tambet oli agar, vile mees, kes liikumist ja korjamist armastas ning isamaa õnnetusest suuremat ei hoolinud. Tema ostis omale kolm noort sulast, ehitas eneselle kena, ruumika elumaja kõrvalise hoonetega, tegi tugeva palgist aea hoovi ümber ja istutas veikse aia maja juure. Parajal kohal, elumajast vähä eemal, raius ta metsa maha ja hakkas tubliste põldu harima. Sakslastest ta ei hoidnud vahura käsu vasta ennast mitte üksi eemal, vaid hakkas juba vara nende keelt õppima, käis sagedaste Tallinnas ning Loodijärve lossis kauplemas ja omale tarvis asju toomas. Oma poja Jaanuse pani ta kohe pärast vahura surma Tallinna Mustamunga kloostrisse) talveteks õppima. Tema nõu oli, poega täieks Sakslaseks ja õpetud meheks kasvatada. vahura viimse maanitsuse unustas ta hoopis ära. Aga Jaanus pidas ta meeles. Meesterahvas mäletab üleüldse vähä lapsepõlvest, sest et sügavasse leikav muutmine lapsest nooreks meheks seda, mis lapse maailm olnud, korraga ärkava vaimule nii tühja, õigemine nii lapsika näitab olevat, et mälestus kaub, ja vaim uueste sünnib. Aga üksikud juhtumised, mis lapse südant kunni põhjani põrutanud, helisevad veel läbi mehepõlve ja mängivad igavuse tundides rõõmsaid ehk kurvi mälestusi äratades halli juuste ümber. Kui Jaanus esimest korda läbi kitsa, pimeda Harju-värava Tallinna sisse sõitis, vaatas tema, rohilise metsade vaba poeg, pool kohkudes, pool tuskas ilmatu kõrge kivist hoonete peale, kelle raudristidega kinnitatud aknate tagant kuivad, külmad näud väljavaatasivad, ja teinepool uulitsat jälle muud ei näinud, kui ilmatu kõrgeid kivist hooneid, raudristidega aknaid ja kuivi, külmi nägusi aknate taga. Jaanusel oli tundmine, kui pigistaks keegi t’al kõri kinni. - "varja priiust!" kõlas ta kõrvus vahura viimne sõna. Aga ta harjus ja õppis talvel usinuse ja tähtsa vaimuannetega munkade tarkust, mis sell ajal peaaegu ainus tarkus oli. Seda suurema isuga luusis ta suvel mööda koduseid metsi. )See klooster seisis selle koha peal, kus nüüd Katoliigi kirik on.
3. Jaanus oli kümme aastat vana, kui isaga esimest korda Loodijärve lossi läks, kelle maade keskel, kuda ööldud, Tambeti omadus seisis. Selleaegne lossihärra, rüütel Konrad von Raupen, oli mõistlik isand, kes targast ja osavast Tambetist meelehead leidis ja teda sagedaste nõuküsimise pärast lossi kutsuda lasi. Sennikui Tambet ise lossi sisse läks, jäi Jaanus üksipäine hoovi peale hobuste juure. Tema istus lauahuniku otsa peale, pani käed rinna peale risti ja hakkas uudishimuliselt ümberringi vaatama. veike näitis t’al linna vallide kõrvas müür olevat, mis lossihoovi sissepiiras, ja kelle peal üksikud vahitornid nii kui vanad eided parsil kükitasivad. Hoovi keskel sirutas peahoone ise oma lõppemata hulga nurki, otsi, korstnaid, tornist ja tornikesi kui ähvardavaid kivisõrmesi sinise taeva poole. Kitsa, kõrge aknate taga sõelusivad tegevalt inimesed senna tänna. Hoovi peal luusisivad punase nägude ja sinaka ninadega sõjasulased laisalt ümber ja puhusivad tüdrukutega, kes kaevust vett vinnasivad, lihtlabast nalja, mis meelitud tütarlapsi ühtepuhku peu sisse kihistama pani. väravatorni haugust pistis väravavaht enese roostetand vaskkübara ja roostekarva nina välja, mis otsekui kuu valgustud pilvete vahelt tema okkalise halli habeme seest väljasäras. Jaanus hakkas temasuguse jõmpsikate auupakkumise puudusega, habeme, nina ja roostetand kübara kaudu selle näu silmi otsima. Asjata töö. Kõik valge habe, ninapuna ja kübararooste. Poiss otsis, vahtis vahel mujale ja hakkas jälle otsima... Korraga tundis ta, et midagi kui Taara pikse nool tema jalge vahele vuras, üks hele hääl hüüdis: "Such', Tarapita, such’!" - ja kole must kogu tõukas pea nii tormates meie sõbra jalge vahele, et ta vennike tagurpidi üle lauahunniku lendas. Suur naermine kahest heledast kõrist tõusis sellepeale sealsammas ligidal ja lossihärra lapsed, kümneaastane poiss ja seitsmeaastane tüdruk tõttasivad õnnetusepaiga peale. Siin ajas ennast meie noormees parajaste üles ja sai aru, mis t'aga sündinud. Ta silm langes kõigeesite pahaselt suure koera "Tarapiita" peale, kes isanda käsu peale nii harimata viisil ratast oli püüdnud. Koer ei näitnud oma koerustükki sugugi kahetsevat, sest ta kargas, ratas suus, nii kui päris narr ümber. Raupen'i noorsant tahtis naeru pärast katkeda, aga tütarlapse nägu läks tõsiseks; ta astus Jaanuse ette ja küsis osavõtlikult, "kas ta mitte häda ep ole saanud?" Jaanus kogeldas, imeilusat tütarlast silmates, midagi nagu "ep ole viga" välja. "See oli kenal" naeris veike noorsant, ja tatsutas Tarapiita siledat selga, mis kui uss ta käte all keerles. ".Häbi sulle, Oodo!" maanitses auulise tõsidusega veike tüdruk; "meie oleme temale häda teinud, ja sa pilkad veel. Kas see on ilus?" "Ilus ja mehine!" kilkas Oodo: "paras nii-suguse pimedaile. vupsti! N'agu vedrudega üle lauahunniku. Oh, Tarapiita, küll see läks libedaste! Oh, oh, oh!" Nüüd läks Jaanusel kops üle maksa. "See on kõlvatu temp, koeri võera peale ässitada," pahvatas ta vihaselt: "sina oled rumal poiss ja muud ühtigi." Nende sõnadega istus ta jälle maha, pani käed rinna peale ja vaatas kulmu kortsutades kõrvale. Tema veike kaitseja vaatas lahke naeratamisega tema peale. Meie peame siin peu sisse sosistama, et Jaanus ilus sirge poiss ja täna kõigeparemas riides oli. Oobo läks väga punaseks, tampis jalga vasta maad ja pani käed rusikasse. "Kuda sa tohid mulle "rumal poiss" ütelda?" hüüdis ta välkuva silmadega. "Sa tead ise, mispärast - see on su päris nimi. Sinu rusikaid ma ei karda, neid on minul ka." Ja Jaanus näitas, et temal ka rusikad olivad. "Ma ässitan Tarapiita su peale, lasen su lõhkikiskuda!" Aga ehk küll Tarapiita ennast urisedes isanda käskude täitjaks tunnistas, ei liigutanud Jaanus ennast sugugi, muudkui ütles rahuliselt: "Katsu!" Kes teab, kas Oodo oma tõutust tõeste oleks täitnud, aga enne katsumist astus jälle veike rahutooja verejänulise vaenuliku parteide vahele. "Häbi sulle, Oodo!" algas ta maanitsedes: "kas sa sedaviisi kellegi rüütel oled? Sa tahad koera väetima võera peale ässitada, kelle ees sa ise süüdlane oled. Ei isa seda oleks teinud. Mõtle ikka isa peale. Isa oleks ennemaste andeks palunud ja Tarapiita oleks oma rumaluse eest tapelda saanud. Häbene ennast, Tarapiita, häbene ennast, sa ep ole parem sugugi, kui päris koer. Kas see on mu kasvatamise palk? Mille, ma ei salli sind!" See maanitsus mõjus niipalju, et Tarapiita oma urisemise vait jättis ja Oodo, veel ikka vihaselt, aga enam rüütli viisil ütles: "Siis peab ta minuga võitlema. Minu auu nõuab seda." "Minupärast," seletas Jaanus vahvalt ja tõusis üles. "Teie olete hirmus kangekaelsed," kurtis tüdruk ja uuris haleda meelega mõlema vaenlaste nägusi, kas vähämat lepituse mõtet ei leiaks. Aga sealt paljast tigedust ja viha lugedes, hakkas ta mõlemate käest kinni, ja ütles kurvalt: "Siin t'e ei või võidelda, kõige inimeste silma ees. Lähme aeda." Mindi aeda. Pehme, liivane koht paksu vaarikapõesaste vahel otsiti võitlemise paigaks ja vaenlased seadsivad ennast kibeda võitlemise nõuga teineteise vastu. Aga enne kui kibe võitlus algas, katsus veike lepitaja veel kord heaga asju toime saata. Mõlema vastaliste kässa oma kummagisse peusse võttes, palus ta mahedaste ning magususte: "Aga pai poisid, mull on nutt varal - miks te mind nii kurvastate? ("Pai poisid" tundsivad ühe kolmandiku oma vihast kaduvat.) Pai võeras poiss, mu vend on nii hea, nii armas, muud kui täna vähä, üsna vähä häkiline tõeste ta on hea vend, ma teda tahan üksipäine vennaks (Oodo naeratas ilma tahtmata.) Pai vend, minu võeras sõber on ka hea ja armas (Jaanus naeratas ilma tahtmata); teist mõlemist saaksivad head sõbrad (poisid vaatasivad ruttu altkulmu, aga mitte enam nii verejänuliselt kui enne, teineteise silmi), tõeste, teist saavad head ja ilusad sõbrad, ja mina olen teie mõlemate sõber. Ma armastan teid mõlemid (siin ta surus poiste kässa), siis armastame kõik kolmekeste üksteist - kuni surmani. Eks ole, jah?" Siin pani tüdruk poiste käed oma kahe peu vahel kokku ja vaatas argse naeratamisega mõlemate silmi. Häbi on tunnistada, aga tõeks ta jääb, et meesterahva süda sulavam kui lumi on, kui naisterahva mahe pilk läbi silmade otsekui palav päike ta peale paistab. Häbenedes tunnistan mina oma tõrelejaist suguvendadest, et n'ad kaks silmapilku hiljem sõbralikult teineteise kätt raputasivad ja nüüd Emiilia - nii oli nende lepitaja nimi - see oli, kes mõlemaid sõbralikult väljanaeris. Häbenedes pean kolmandamaks tunnistama, et nüüd mõistmata elajas Tarapiita see õnnelind oli, kes mõistliku inimeste pahateu oma koeranaha peale pidi võtma. Esite pidi täieealine ja kõrgetsugu Tarapiita ühe lapse (Emiilia) käest läbitungiva noomimise üleannetuma eluviiside pärast vastuvõtma. Teiseks pandi teda võera auuks ja terve seltsi tulusaks ajaviiteks kunsttükka tegema. Tema oli kõrgeste koolitud koer ja mõistis niisugust vigurid teha, et uued sõbrad enestelle pisted kõhtu naersivad ja Tarapiita loojat kiitsivad, kes teda nii tähtsa annetega ehitanud. Muudkui tema nimi ei olnud sugugi Jaanuse meelepärast. Tema, kes veel vahura jutustustest Eestlaste vana jumalate lugu mäletas, pidas seda nime õigusega Taevatadi Taara teutamiseks, ja küsis järele, kes koera sedaviisi nimetanud. "Tarapiita nimi oli enne "Tõlp", seletas Oodo naerdes, "aga et ta nii osav ja tark oli, häbenesime meie teda nõnda hüüdmast ja tahtsime t'ale õige hiilgavat nime panna. Et aga meie endi tarkus ei ulatanud, küsisime kubja käest nõu, ja tema ütles: "Ma mäletan, et talupojad oma endises ebauskus oma peajumalat "Taaraks" kutsusivad ja praegu veel salaja auustavad. Pange Tõlbile nüüd talupoegade hirmuks "Tarapiita" nimeks, sest Saksakeeles ööldakse "Taara" asemel "Tarapiita". Ja sest saadik me hüüame Tõlpi "Tarapiitaks". "Kes see kubjas on?" küsis Jaanus. "Kes ta on? Eks ta ole meie kubjas." "Ei, ei, ma küsin, mis mees ta on, on ta Sakslane?" "Tont teda teab! Ta ise räägib veidrat Saksakeeli, ütleb ,,Pauerunt", kus peab ütlema "Bauernhund", ja kirub: "Hah, tu pitspu! hah, tu pitspu!" Jaanus ei üttelnud selle peale midagi, aga ta ei hüüdnud Tarapiitat kordagi nime pärast ja tõmbas kulmu kortsu, kui teised teda nimetasivad. Oodo ei pannud seda tähelegi. Ta oli koera südame sõber ja mängis temaga, kui oma vennaga. N'ad ajasivad teineteist taga, võitlesivad rind rinna vastas, veeretasivad endid kaissus maas, lõivad kukerpalli ja tegivad muud narrikaid tempa. Kord ajas Oodo ennast pea peale püsti, sirutas jallad laiale ja hüüdis: "Hüppa, Tarapiita!" Ja Tarapiita sirge ja sitke keha lendas kui nool jalge vahelt läbi. "Katsu sina sedasamma," ütles Oodo Jaanuselle. Jaanus seadis ennast pea peale, ajas jalad laiale ja hüüdis: "Hüppa, Tõlp!" Aga Tõlp-Tarapiita pistis keele pitkalt suust välja, otsa ussikeerudes liigutades, pilkutas altkulmu kollaseid silmi peremehe poole ja läks põesa taha.... "Aha!" naeris Oodo, "Tarapiita pahandab "Tõlbi" üle. Miks sa "Tarapiita" ei hüüdnud? Tule seie, Tarapiita!" Tarapiita ilmus saba liigutades peesa tagant. Pois ja koer heitsivad seljali maha, Tarapiita ajas neli jalga õiele, pigistas silmad kinni ja näitas sügavaste magavat. Korraga hüüdis Oodo: "Füüt, Tarapiita!" ja mõlemad pistsivad kui tuisk ja tolm plehku. Jaanus ajas oma keha jälle loomuliku seisusesse ja ütles, kui Oodo ja koer läinud olivad, tasase häälega Emmi vastu, kes kusagilt lehe pealt lepatriinu oli püüdnud ja seda oma veikse valge sõrmekeste vahel patseerida lasi: "Nüüd ma pean hoovi minema. Isa ehk otsib juba." Emmi pigistas õrnalt peu kinni, nii et lepatriinu sisse vangi jäi, vaatas kahetsedes Jaanuse otsa ja tahtis midagi ütelda. Aga sell silmapilgul tormas Tarapiita põesa tagant välja ja tõukas nii tugevaste tüdruku käe külge, et peu lahtiläks ja lepatriinu rohu sisse kukkus. "Oh sa rumal Tõlp!" hüüdis Emmi ja vaatas naeratades Jaanuse otsa. Laste silmad juhtusivad vastastikku. Poisi süda ütles silmade läbi umbes seda: "Pagana tark tüdruk! Ja kui hea, ja lahke, ja ilus, ja armas, ja.." Noore naesterahva südames ei julge mina kui meesterahvas, mitte lugeda katsuda. Ajavärav kriiksus hingedes ja kubjas tuli, lossiherra laste nimesi hüüdes, nähtavalle. Oodo ja Tarapiita pistsivad võidu värava poole jooksu. Siin näitas Tarapiita selgeste üles, kui palju ta kõigest noomimisest, meelt parandada ja viisakamaks minna, pidas. Oodol tuli hullus tujus meele, oma neljajalgset venda kubjase peale ässitada, mispeale Tarapiita pauguviisi haukudes ja edasi tagasi hüpates vaest meest ümberpiirama hakkas. See tõrjus koera käte ja jalgega eemalle, pööras ja väänas oma kuivetand keha naerulikul viisil, kraaksus kähvis kümme korda "uist! uist!" - aga kus kuri vaenlane kuulab! Krauh! - tük hõlmast liputab tigeda vaenlase hambas, kellega ta uhkeste, n'agu sõjamees suure võidu järele oma peremehe juure traavib. See aga hoiab kõhtu naeru pärast, ilma Emmi noomimisest kuulamata, kes Jaanusega ühes ka senna oli jõudnud. Kubjas katsus haleda näuuga katkend kuuehõlma ja vingus! "Tarapiital oleks tõeste taplemist tarvis (tema altkulmu koera peale luuriv pilk ütles: "Küll ma su kaela murraks, hundisööt!"), näe nüüd, mis ta on teinud! Hõlm on katki, kanz fei jereisst! Miks T'e ei keeland, noorherra, ta oleks mu lõhkikiskunud, kanz fi heine halte schack! Hach tu pitzpu! hach tu-u pitzpu!" "Oh Tarapiita, kuldne Tarapiita!" karjus Oodo naeru vahel. "Oma enese ristija hõlma hakkab kinni - hahaha - hach tu pitsbuu, hach tu pitsbuuuu!" Jaanus silmas seda meest, keda ta esimest korda nägi, ja tundis, kuda häkiline, arusaamata viha ta südant täitis. T'al oli, nagu peaks ta käega selle inimese, rinnust kinni hakkama ja t’ale "lurjus" vastu silmi hüüdma. Aga ka kubjas luuris altkulmu tema peale ja kui n'ad läbi ajavärava hoovi astusivad, küsis ta tasa Oodo käest: "Kes see pois on." "Jah, kes ta on?" kordas Oodo, ja imestas ise, et t'al veel kordagi ep olnud meele tulnud, oma uue sõbra nime järele küsida. "Kuule, mis su nimi on?" küsis ta nüüd, kui n'ad üle hoovi lossitrepi poole sammusivad. "Minu nimi on Jaanus," kostis Jaanus. "Kelle poeg sa siis oled?" küsis kubjas. Jaanus tegi, kui ei oleks ta kubjase küsimest kuulnudgi. kubjase põlgav hääl oli t'ale vastumeelt. "Kas kuuled, ma küsin, kes sa oled, ja mis sa siit otsid?" kordas kubjas uueste. Jaanuse talupooja moodi nimi ja see, et noorhärra teda veel ei tunnudgi, andsivad häbemata inimesele julgust. Kes teab, kas ta seegi kord vastust oleks saanud, aga lähädamal silmapilgul vihises Oodo koerapiits õhus ja langes laksatades kubjase õla peale. "Kuda julged sina, koer, minu sõbraga sedaviisi rääkida?" kärgatas Oodo ja seadis ennast ehmatand kubjase ette. "Ai, ai, kust ma seda teadsin, et ta noore härra sõber on," kogeldas kubjas, "ma arvasin ... ma arvasin, mõni hulgus ... hein Pauer-unt... ai, ai, pai noorhärra, ega ma nõnda ei ütelnud, andke andeks, pai noorhärra!" Kubjas vingerdas "pai noorhärra" piitsa all. "Kasi minema, koer!" kärkis Oodo ja andis minevalle veel hoobi taga järele. "Oled sa ka rüütli poeg?" küsis ta peale selle Jaanuse käest. "Mina olen vaba mehe poeg," vastas Jaanus uhkusega. , "Kas sa elad ka niisuguses lossis, kui meie?" päris Emiilia: "kas teil ka aed ja hoov on?" "Meie ei ela mitte niisuguses lossis, kui teie, aga meil on maja." "Ja aed ka?" "Aed on ka." "Kas teil hobuseid ja sulaseid ka on?" päris Oodo. "Jah on. Suured hobused ja tugevad sulased. Aga kubjast ei ole." Parajaste astusivad rüütel von Raupen ja Tambet lossiuksest trepi peale. Lapsi silmates hüüdis rüütel: "Ae, kust t'e selle seltsimehe võtsite? Kes see on?" "See on meie sõber Jaanus," vastasivad Oodo ja Emiilia ühest suust. "Temal on ka loss ja hobused ja sulased," hüüdis Oodo. "Ja aed ja hoov on tal ka," lisas Emiilia juure. "Tohoo!" naeris rüütel: "märka rikas sõber! Kes ta siis on?" "See on minu poeg Jaanus," ütles Tambet naeratades. Lossihärra laste sõbrus tema poja vastu meelitas teda väga. "So? või sinu poeg?" Lossihärra ütles Tambetille sina. "Sull on kena poeg. Ilus poiss. Peab ütlema. Kui vana?" "Kümme aastat, härra." "So? või kümme aastat?" Lossihärra armastas alama rahva viimseid sõnu küsides korrata. "Pidage aga head sõbrust, lapsed, kui kokku juhtute. Oskab ka midagi?" "Ta on kaks talvet kloostris õppimas käinud." "So? Kaks talvet kloostris õppimas käinud? Näe. viks. Noh, olge head lapsed. Hääd päeva Metsa-Tambet, häed pääva!" Rüütel nikutas kergeste pead Tambeti sügava kummardamise peale. Jaanus jättis kätt andes uute sõbradega jumalaga. Lubati varsi jälle näha ja palju koos mängida. Siis istusivad isa ja poeg hobuste selga ja sõitsivad väravast välja kojupoole. Teepeal küsis Tambet poja käest: "Kas on lusti, tuleval korral jälle mu kaasa lossi tulla?" "Jah on." Kui natuke maad oli sõidetud, küsis Tambet uueste: "Kas lossihärra lapsed olid lahked küll?" "Olivad küll. Muudkui ei ole ikka nii, kui meie oleme." Kui n'ad kodu ligidal olivad, küsis Jaanus: "Kas lubad mind meie suure kõrviga vahel üksipäine välja?" "Kuhu sa t'aga tahad minna?" "Metsa - muidu sõitma." "vahel lossi ka?" "Eks või vahel senna ka." "No, eks ma siis luba."
4. Tambet lubas ja Jaanus sõitis sagedaste, viimaks peaaegu igapääv lossi. Laste vahel kasvis suur sõbrus - nooruse sõbrus, mis kõigekauemine kestab, aga, kord murtud, arva jälle täieks saab. Ja murdmine on kerge. Üks sugu vääratab riist, ja kõik on maas, mis ta hoidis. Jaanus oli viieteistkümne aastaseks saanud. Ühel suvepääval istus ta oma täku selga - ta oli endise kõrvi asemelle viieteistkümnemaks sündimise päevaks kena täku kingitud saanud - ja sõitis üksipäini lossi poole. Lossi lähedal tulivad t’ale kaks teist ratsalist vastu - Oodo ja Emiilia. Mõlemal lastel olivad veiksed, tasased hobusekesed, keda pooni-hobusteks kutsutakse. Oodol punane, Emmil valge. Tarapiita ratsutas oma enese nelja jala peal. "Kas näed, Jaanus!" karjus Oodo juba eemalt kaugelt, "kas näed, missuguse saepaku otsas mina pean istuma. Piits ja nahk narutavad, aga rutemine ta raibe ei liigu. Täis vigane lehm! Säh, näe - vhüüt, nõõ! Nõõ! Nõõõõ!" vilistades, keelt laksatades ja piitsa plaksutades hakkas pois vaest looma tõrjuma, kes kõigest jõust edasi püüdis, aga mättase maa peal palju edasi ei pääsnud. Emmi ei raatsinud oma hobust peksta, sellepärast oli ta ka tüki maad taha jäänud. "Kuhu te tahtsite sõita?" küsis Jaanus, oma täkku osavalt seisma pannes. "Oh, Jaanus! kaebas Oodo, ka kinnipidades, "peaks sa teadma, missugust rumalat tempu mina täna homiku tegin. Mõtle, mina läksin Emmiga selleüle riidu, kes meist paremine peaks ratsa sõitma. Mõtle, Emmiga, kes oma hobust ei raast puudutadagi!" "Sa kiitsid, et sa lehma selgas rutemine edasi saad, kui mina oma pooni selgas," seletas Emmi, kes ka kohale oli jõudnud. "Mis seal kahtlemist on?" naeris Oodo: ,,Hea küll, meie läksime riidu, ja kutsusime kubjast vahetegijaks." "Ega teil ka paremat vahetegijat olnud!" pilkas Jaanus. "Teised ei mõista midagi. N'ad ehmatavad, kui nendega rääkima hakkad. Täied lambatalled. ""Kust mina seda tean noorhärra?"" ütleb üks, kui sa ta käest küsid, kas ta koer või kits olla? ""Eks noored saksad sõida mõlemad ilusaste, n'agu inglid,"" kostab teine. Tvjuh! (Oodo sülitas) mina pean sõitma nagu ingel! Ja küsi v'a halli väravavahi käest, see uriseb oma okkalise habemesse: ""Mis t'e kargate, n'agu täkud!"" Aga kubjas - vaat' see on üks hakkaja mees, olgu muidu ni suur koer, kui tahes. Alati on tal nõu valims. Tema ütles; "võtke mõlemad ühesugused hobused, seadke enestele teatud tük maad ärasõita, eks siis näe, kumb enne kohale saab."" Mina andsin kubjale rõõmu pärast piitsaga plaksti! möda reisa, nii et ta hüppama hakkas, jooksin talli ja tahtsin kõigetulisemad täkud väljavalitseda, aga kust Emmi seda lasi! Tema, jänespüksi, nõuu peale istusime nende tukkurite selga, sest et Emmi muid koguni ei tahtnud." "Ma kartsin sinu pärast niisamma peaaegu, kui enese pärast, tulise hobustega ajama hakata," ütles Emmi rahuga, "sa ep ole veel täis ratsutaja." "Täis ratsutaja, täis ratsutaja," osatas Oodo pahas tujus; "sina tead, mis täis ratsutaja on! Oleks m'ul praegu tuline täk, keda ma tahtsin, jalge vahel - keegi lind ei saaks mind kinni! Ma lendan nagu tuul - vhüüt! Nõõ! vhüüt!" Oodo andis vaimustuses oma poonile sähärduse ootmata hoobi, et vaene loom ehmatades hüppama hakkas. Jaanus ja Emmi vahetasivad vastastiku kahetseva pilgu, mis tunnistas, et mõlemad Oodo kõne ja teuga mitte rahul ei olnud. "Kas t'e võidusõit siis nüüd juba otsas on, või olen mina segaduseks vahvle juhtunud?" küsis Jaanus. "Sest ep ole ühtigi," ütles Emmi ruttu: "meie võidusõit on küll veel alles poolele, aga m'e võime teda siit uueste hakata. M'e tahtsime prohveedi-Pärdi koopani sõita." "Miks sa siis ei seganud?" käratses Oodo vahele: "ma olin tüki maad ees, ja oleksin võitnud." "Aga enne oleksid sa oma hobuse surnuks ajanud ja oma enese kaela murdnud," ütles Jaanus tõsiselt. "Selle raipe lõppemine poleks mind võitmast keelanud." "Kuda nii?" "Ma oleksin Tarapiita selga istunud." "Ja siiski võitnud?" "Seda ma arvan. Mis sa arvad, Tarapiita?" Tarapiita hakkas hüppama, mis tunnistas et isanda usaldus teda tõeste "liigutas." "Kuule Oodo, meie võidusõit võib seekord parem poolele jäeda," algas Emmi, ja lisas kui Oodo jälle vahele pidi karjuma, ruttu juure: "ja ma jätan võidulootuse sinule. Aga m'e võime nüüd kolmekeste muidugi prohveedi-Pärdi juure sõita. Eks, Jaanus, sa tuled kaasa?" Jaanus tahtis suure rõõmuga oma rahulolemist avaldada, aga Oodo karjus jälle, vahele: "Mina ei sõida enam sammu, mitte ühte sammu selle imeteu selgas." "Aga, Oodo -" "Ei sõida. Ennem lähän neljakäpukille koju tagasi." "Ega meil siis ole tarvis tuliste sõita" püüdis Jaanus vaigistada: "m'e sõidame samm sammult üheteise kõrvas ja puhume juttu." "Eks ma mõista," urises Oodo: "sul onmuidugi hea, samm sammult sõita. Sinu täk astub ühe sammuga üle minu ja mu hobuse. Aga vaat', ma annan ühe hea nõu, kui tahad kuulda." "Anna." "Nääd sa, mis nõu ma annan. Sina võta minu pooni, mina sean ennast sinu täku selga, ja siis sõidame samm sammult, kui tahad." Jaanus tõmbas kulmu kortsu. Ta ehk oli salaja n'agu lootnud, oma kena täku ja osava sõiduga Emmi silma ees uhkust teha, ja võitles nüüd isienesega, kas parem oleks, "häbemata poisi" pealeajamist täita, või mitte. Abi otsides piilus ta Emmi lahke silmadesse ja leidis seal midagi, kui palumist. Sest oli küll. Aga enne pidi veel teistmoodi katsutud saama. "Kuule, Oodo, minu täkk on väga tuline ja ei kannata puutumist. Ma kardan..." "Sa kardad, et ta mind maha viskab?" "Istume kahekeste selga..." "N'agu hakid kirikukatusel?" "M'e sõidame jo muidugi sammul." "Ja Jaanus räägib oma vanaisast juttu," aitas Emmi talla. "Ja sina hoiad lakast ja mina sabast kinni? Keda t'e narriks tahate pidada? Lase mina istun sinu täku selga, sina võta minu pooni - muidu ma hakkan kohe praegu koju traavima." Ja ähvardamise tõenduseks hakkas ta hobusekese peab ümberkiskuma. Jälle otsis Jaanus omast tutvast oraakulast - lahkeist tütarlapse silmadest - nõu ning vaigistust... ja kangekaelne poiss sai oma tahtmist. Jaanus ronis õhkades oma täku seljast maha ja aitas Oodot ülesse. Ise istus väsinud pooni selga. Ülestõusvat pahameelt vaigistas sõbralik naeratamine Emmi näu peal. "Pai Oodo," palus viimane südamelikult, "jää meie juure, sõidame ilusaste ühes. Ja nüüd hakkad oma vanaisast jutustama, eks, Jaanus?" "Räägi seda, kuda ta karja hunta mahalõi ja puu otsa riputas," nõudis Oodo, kuningliku toredusega kõrgelt alla vaadates. Jaanus tõrjus oma pooni Emmi pooni kõrva ja hakkas jutustama. Ta ei unustanud sellejuures kordkorralt murega Oodo poole luurida. Nad sõitsivad üle rohu ja lilledega kaetud välja, mis aga edespidi künkaliseks ja hauguliseks läks. Pool versta eemal algas mets, kelle sees prohveedi-Pärdi koobas - reisi lõpetus - seisis. Kui Jaanus oma jutuga sennamaale oli jõudnud, kus tugev vahur parajat puud huntide ülesriputamiseks otsis, jäi ta korraga seisma ja tõmbas kulmud kokku. Oodo oli juba ammugi täku selgas kihelenud, nüüd pistis ta häkitselt kannused valusaste hobuse kintsudesse, vilistas ja pistis tui tuul minema. Tarapiita rõõmukisaga tagajärele. "Oh Jumal!" karjatas Emmi kohkudes. "Katsume nii ruttu, kui saame, järele!" hüüdis Jaanus ja hakkas poonit kõigest jõust ajama. Aga enne kui mõlemad sada sammu jõudsivad sõita, nägivad n'ad, kuda tuline täkk Oodoga üle laia hangu hüpates kõrgesse tõusis ja lähämal silmapilgul koormata edasi tormas, kuni rnetsasalgu sisse kadus. N'ad leidsivad Oodo minestanud liiva peal maas olevat. Tarapiita lakkus vingudes hingetuma isanda silmi. Jaanus kummardas eluta poisi keha üle, kiskus riided eest lahti, hoidis kõrva kõvaste südame koha vastu ja ütles ülestõustes: "Ta on paljast minestand." "Aga ta tõuseb ikka jälle elusse ja saab pea terveks?" küsis Emmi suures ahastuses. "Kui ta ärkab, pole tal vist enam kondivalugi. Aga m'e peame ta nüüd prohveedi-Pärdi juure kandma. Istu sina jälle hobuse selga ja võta minu pooni kõrva. Ma võtan Oodo sülle. Küll m'e t'a jälle elusse toimetame." Sellega tõstis ta hingetuma keha oma tugeva käte peale ja hakkas kiireste edasikandma. Emmi, poonid ja Tarapiita tagajärele.
5. vana eremiit), keda rahvas "prohveedi? Pärdiks" kutsus - tema päris nimi oli Bartholomäus eht Bartel von Lövenklau - istus oma koopa suu ees, madala puust pingi peal, toetas selga vastu kaljuseina ning hoidis ristis kätega ühte pölve kinni. Tema vanad, aga mitte tuhnid silmad vaatasivad puulehtede kiikumist, kui tasane tuuleõhk neid kiigutas. Kord puhus häkiline kange hoog läbi metsa, oksad painusivad, lehed kahisesivad segamine, mõned langesivad keerutades maha. N'ad olivad niisammasugused, kui teisedgi, aga neid murdis ootmata tuulehoog... Ja selle ohvriga rahul, vingus tuul mööda, ning segatud lehed kohendasivad ennast rahus vana paiga peale. "Mõned peavad langema, olgu head või pahad," ütles vanamees isieneses: "ei või alati õigus maailmas valitseda. Üks kaub ärateenimata häda käes, ja teised lasevad ta kahetsemata kaduda. Kes teab, kui pea isienese kätte seesamma lugu võib tulla? Ei maksa, õnnetuste üle kurta, ei maksa, ei maksa..." vanamees raputas pead, ja langes mõtetesse. vanad, ammu möödaläinud päävad, täis elu ja elurõõmu astusivad ta silme ette... Noor rüütel ratsutas uhkeste ehitatud täku selgas võiduplatsi peale. Tema kõrge, mehelik kuju tõmbas vägise kõigeilusarnad neiusilmad enese peale. Tema tugev käevars sirutas toredad vastalised liiva peale maha ja saatis ta nimele kuulsust, kelle kõla kaugel ümberringi kõlas. Ja õhtul istus ta vagases, healõhnaga täidetud kambris ja kivikõva sõjamees sulas armukese jalgil pehmeks, sosistavaks armastuse sulaseks... Aga vaimustud südamega tõttas noormees magusa armukese kätevahelt, vägeva tegude himust aetud, kottu välja kaugusesse, võera maadesse, kaitses isamaad ja tegi ennast vaenlaste hirmuks, kuni ükskord kibedas võitluses kavala vastalise oda seljatagant ta puusa sisse tungis ja teda hingetumalt hobuse seljast maha viskas. Lahingitorm mühises mööda, halastajad maarahvas leidsivad haavatuma külma maa pealt, tõstsivad üles ja viisivad koju. Palavik raputas mõne nädala noort, kanget keha, surm kõlistas ta sängi ääres oma külma vikatit, luges minutid, millal pingule tõmmatud elulõnga jõuaks läbilõigata. Aga mahedad neiusilmad valvasivad lahkeste kena õnnetuma üle, pehmed, virgud käed kohendasivad kõvaks läinud aset, kastsivad kuivand suud magusa märjaga, meelitasivad põgenejat eluvaimu rohtudega tagasi. Ja kondine tont sängi ees pistis urisedes vikati seljataha, astus igapääv sammu ukse poole, kuni viimaks üle läve õue ja sealt oma koledasse koju põgenes. Ühel kenal homikul tegi paraneja silmad lahti ja vahtis otsekohe kahe ilusa silma sisse, kes armsa naeratamisega tema üle kummardasivad ja nüüd ehmatades jälle kadusivad. "Ära põgene, ingel!" sosistasivad haige huuled: "oled sa minu Heleene?" Aga ilusad silmad ei tulnud enam tagasi. Paraneva rüütli nooruse-jõud aga hakkas häbenema, ajas ennast julgeste ülesse, sasis haiguse karvu kinni ja müristas: "Nüüd kasi, või...!" Paari pääva pärast tõusis noormees tervelt haiguse sängist ja võis Jumalat ning oma auusaid ülesvõtjaid südamest tänada. Siis võttis ta reisikepi ja läks, tubli maarahva õnnesoovimisi kaasavõttes, kerge südamega teele. Kaks ilusat silma vaatasivad kahetsedes tema järele, ja magusad huuled sosistasivad: "Ta lähäb oma Heleene juure." "Mull oli pakitav süda täis rõõmust lootust kanda, ja siiski olivad jalad nii kerged ja teekond kadus nii rõõmsaste," pomises vanamees. Aga kohe peale selle läks ta nägu kurvemaks ja pea langes sügavamasse. Ta leidis pruudi teise mehe kaisust, oma maad vaenlastest lagestatud ja täitsa korratumas olekus, oma lossi ärapõlenud. Ta läks kloostrise, aga munkade väljaspidine püha paiste ja kodune koeraelu tegivad t'ale kloostrielu jälgits. Ta kautas himu, inimeste seas elada, rändas kaua mööda ilma, uuris loomust ja tema saladusi. viimaks sattus Eestimaale, ja leidis siin rahupaiga, mis ta soovis. Tema koobas oli madal, ja seestpidi ilma iluta. Aga veike, selge ojakene sirises alt mööda, peegliks heahaisuga lilledelle, kes ennast tema sees uhkusega peelitasivad, isikeskis kihisedes: "Ui, ui, mis pisikesed peenikesed meie oleme! Ui, ui, mis ilusa karvaga ja hea lõhnaga! Ui, ui!" Ümberringi tõusivad kõrged toredad puud pilvete naabrisse, kust n'ad jahutavad tuult ja kosutavat vihma mahameelitasivad. Ja kui siis tuulehoog neist läbikohises, siis õerusivad n'ad heal tujul oksi üheteise külge ja kahistasivad lehtedega: "Ohoo, tohoo, tuuleõhuke, õetsuta, mis mõjub! Ilma õetsutamata m'e hapneme. Õetsuta, õetsuta õrnaste, hellaste. Ooh, kui hea, ohohoh! Ohohohooooh!" vanamees oli sügav loomusetundja, kes metsarohtude parandavat väge pruukida mõistis. Ta oli kaugel ümberringi vaese rahva arst, keda kui jumalikku imetegijat auustati. Tema ise ei salganud ilmasgi rohtude loomuliku aitamise väge, ega püüdnud rahvalle nõiakunstist teha. Siiski uskusivad talupojad kindlaste, et ta üleloomulist asju mõistab ja vaimudega ümberkäib, ja auustasivad teda sedaenam. Niisugune mees oli "Prohveedi-Pärt." )Eremiitid, s.o, üksilased, olivad inimesed, kes üksipäine maailma kärast kaugel elasivad.
6. Ähkides jõudis Jaanus oma koorma ja seltsiliste, Emmi, poonide ja Tarapiitaga eremiiti-koopa juure, kus ta ikka veel minestanud Oodo pehme muru peale mahapani. Prohveedi-Pärdile seletas ta lühiselt ja aupaklikult, mis oli sündinud. vanamees tõusis sellepeale üles, astus koopa sisse ja tuli pea, veike, läbipaistva märjukesega täidetud klaasike käes, tagasi. Selle klaasikese suu hoidis ta Oodo nina ette. Kui minestanud poisile märjukese kange hais ninasse oli tunginud, hakkas ta ennast liigutama, tõmbas korra sügavaste hinge ja lõi silmad lahti. "Ta tõuseb jälle elusse!" hüüdis Emmi ja hakkas rõõmutuhinal mõlema käega venna keha ümbert kinni. "Oh sa pai Oodokene!" Oodo vahtis laial silmil, veel pool uimaselt, nende otsa, kes tema ümber seisivad, ajas ennast istukille ja näitis järelemõtlevat. "Ega sa palju häda saanud, pai kulla vennakene?" kuulas Emmi osavõttes järele ja silitas venna palgeid. Poiss vahtis imestades õe otsa ja pomises: "Mis häda, milla ma häda sain?" "Kui ... kui see rumal hobune su seljast mahaviskas." "Eks ole häbi," pilkas eremiit sõbralikult, "sina, noor rüütel, lased ennast mahavisata, ja unustad sähärduse, teutuse nii ruttu ära! Üks õige rüütel leinaks seda häbi eluaja taga." Nüüd alles hakkasivad noore rüütli segamine raputatud mõtted jälle selgima, selgides kanget vahtu pealekorjates. See vaht oli kärsitu viha, mis nüüd kui kuiv kasetoht põlema pahvatas. Poiss kargas jalale, tõukas õe karedalt eemalle ja karjus välkuval silmil: "Mikspärast ei julge ma enam nägu näidata? Kelle ees? Teie narude ees? Kui ma tahan saate t'e kõik piitsa, n'agu koerad: Tulge siis häbistama! Ja - oh, kui mul see saadana täkk käes oleks, kes mind maha viskas, küll ma teda piinaksin! Puruks ja pihuks ma ta peksaksin, nii et nahk kaltsudes seljast maharipub. Siis ma naeraksin. Oota, kurjategija, oota, oota, ma su veel kätte saan!" Poiss kiristas hambaid ja sirutas rusika ähvardades välja. Siis langes ta silm Jaanuse peale, kes pahase ja vähä põlgava näuga teda silmas, ja nüüd hakkas ta viha selle peale põlema. Sammu etteastudes, rusikas kässa mõlemelle poole kangeks alades, pead ettesirutades seadis ta ennast täis võitleja seisuses Jaanuse ette ja karjus: "Mis sa vahid sedaviisi minu peale? Kes sa oled? Talupoeg, koer sa oled. Sinu see häbemata täk oli, ja kui ma teda kätte ei saa, lasen ma sinule piitsa anda" (Jaanus tõmbas kulmu kortsu ja sihtis ähvardades teise silmi). "vahi, vahi, koer! Küll sa näed! Armust ma sulle korra nahatäia kinkisin, aga nüüd sa pead ta kätte saama," (Jaanus surus sõrmed kõvaste peu sisse ja astus põlevil silmil ka sammu lähämalle, nii et mõlemad rind rinna vastu seisivad). "Julge sa minusse puudutada! Ja kui sa ennast veel korra lossihoovi peal näitad, siis ma lasen sind koertest lõhkikiskuda, nii et s'ust muud järele ei jäe, kui su kerjaja kaltsud.. Sellega lõppesivad sekskorraks Oodo ähvardavad prohveedi sõnad, sest lähemal silmapilgus mustas Jaanuse käevars ta silma ees, laksatav lops panni ta pale punatama, keele vaikima ja jalad tuikuma. Emmi karjatas ehmatuses valjuste, ja eremiit kiskus Jaanuse eemalle, temale tasa üteldes: "Poiss, mõtle, mis sa teed! Tahad sa ennast meelega hukatuse sisse saata?" Jaanus toetas ennast tummalt ja mahalöödud silmil vastu kaljuseina. Oodo aga tormas lämmatand ähvardamisega: "Oh, küll ma tasun!" oma pooni juure, ronis selga ja hakkas hirmsa tõrjumisega kojupoole ajama. Emmi jäi esite ilma nõuta seisma ja vaatas hirmuga venna järele, siis palus tasa eremiiti, teda hobuse selga aidata. vanamees tõstis ta hobuse selga, andis t'ale ratsud kätte ja ütles: "Nüüd ole hea laps, Emmi, katsu, et sa Oodoga ühes lossi saad, ja räägi isale õigust. Katsu õnnetust ärapöörda, mida tige poiss võib sünnitada." Emmi nikutas. tummalt pead, andis jumalagajätmiseks vanamehele oma veikest käekest, ja ütles, kartlikult Jaanuse poole piiludes: "Jumalaga, Jaanus." "Jumalaga!" vastas see järsku, ilma et kordagi silma oleks ülestõstnud. Emmi hakkas hobust ajama ja sõitis venna järele. Jaanus ei liigutanud ennast paigast, vaid vaatas üksi kibedalt kaduva veikse kujukese järele. Poisi südamesse tikkus sala sammul kahetsemine ja pahameel isienese üle. Kahetsemise hääl hüüdis valjuste: "Sa oled kergemeelega suure varanduse äraraisand. Sa olid rumal, Jaanus, olid täis jõmpsikas, ei põrmugi mehemeelt. Häbi, häbi!" Ja pahameel iseenese üle, hirmutas kahetsemise selja tagant ja posises tigedalt: "Mis sa veel vahid, kõikide naeruks? Pista plehku, poe kümne katte alla, et keegi su rumalat nägu ei näe!" Prohveedi-Pärt uuris natukene aega poisi joonesi, siis pani käe ta õla peale ja ütles lahkeste: "Noh, noor sõber, kas jääd mulle veel seltsiks, või hakkad ka kojupoole ruttama?" Jaanus astus kalju seina äärest ära ja kohmas: "Koju, muidugi koju." "Kuule, s'ul saab nüüd muidugi ajaviidet vähäm olema, sest et sa enam lossi ei või minna - või lähäd sa ja palud andeks?" "Ei lähä." "Ja sõbrad jätad maha?" Jaanus kergitas õlasi. "Noh vaata, siis tule vahel minu juure. Sa oled m'u meelepärast. Ma õpetan sulle kõiksugu tarkust ja vehklemisekunsti. Kas tahad?" Jaanus tänas lubamise eest ja tegi minikut. T’al oli vähäke häbi vanamehe ees oma häkilise teu üle. "Ütle mulle südame pealt," küsis eremiit veel viimaks, "olivad need sõbrad sulle tõeste armsad?" Jaanus pühkis käega üle otsaesise, vaatas siis selgel silmil vanamehe silmi ja vastas järsku: "Jah olivad. Muudkui mina ep olnud nende vääriline. Ei see ole kusagilt pärit, niisuguse rahvaga sõbrust pidada." "vaat', see on targaste ööldud. Ega sa siis ka liiga ei kahetsegi!" "Mis sest arutada. Mis läinud, see läinud. Jääge Jumalaga. Pean minema hobust tagaotsima." Eremiit, kellele otsekohe viisiga poiss tõeste meele.pärast oli, surus t'ale lahkeste kätt. "Ja minu juure tuled?" "Tulen küll, kui lubate." "Ja varssi?" "varssi, nii pea, kui ma mahti saan. Jumalaga." "Ja Jumal kaasa." Jaanus läks minema. vanamees vaatas t'ale tagajärele ja pomises iseeneses: "Sest poisist ma tahan veel midagi teha." Sellepeale läks ta koopasse.
7. viie aasta pärast. Ühel kenal hilja-suve homikul oli Loodijärve lossis palju elu ja kära kuulda. Hulk võeraid rnõisnikka oli ümberkaudsest suure jahipeule kokkutulnud, mida rüütel Konrad von Raupen oma laste rõõmustuseks oli ettevõtnud. Lossi saalis sõelusivad noored mõisnikud, all hoovi peal luusisivad nende kannupoisid ja sulased ümber. Noore mõisnikude jutud ei näitnud mulle nii tähelepanemise väärt, et neid üleskirjutada. Kus noored inimesed rõõmsad on, seal on vähe tarkust. Lähme, lugeja, hoovi peale, sobistame endid ühe sulastesalgu sekka, kuulame, mis na'd vestavad. Nemad jutusvsivad isekeskes vastastiku enese tegusi venelaste ja Littavlaste vastu, kelle salgund ajuti Liivi- ja Eestimaad käisivad lagestamas. Igaüks kiitis - mitte otsekohe iseennesest, sest seda usutakse vähä, kes otsekohe iseennast kiidab. Ei mitte. Meie auusad sõjamehed olivad sellepoolt alandlikud, kui talled, ja kavalad, kui ussid. Seal kiitis igaüks oma peremeest, kes kui lõukoer ikka kõige ees vaenlase kallale tunginud, kaks tosinad mahatapnud, kaks tosinad surmapeale haavanud, kaks tosinad hobuse seljast mahaviskanud ja mitu tosinad pakku ajanud olla. Aga... aga ... nüüd hakkas jutustaja enesest peale. Mis oleks isand kõige oma rammu ja lõukoera tugevusega jõudnud, kui mitte tema, jutustaja sulane, kõigepealt kavalat nõu ep oleks annud, mille läbi vaenlased võrku langesivad, ehk kui miitte tema, jutustaja sulane, isandat ep oleks vaenlaste keskelt, surma suust, väljaraiunud, ehk kui mitte tema, jutustaja sulane, vaenlase kõige karusema mehe ep oleks mahasirutanud, mispeale teistel teistega kerge töö olla olnud? Nii kõnelesivad ja valetasivad sulased, mis suu vahutas. Aga kõik ei rääkinud siiski selget valet. "Teie tunnete jo kõik Kuuno von Rainthal’i," hüüdis üks kaunis tüvikas, punane mees, keda tema juuste ja habeme karva pärast "Rebase-Reinuks" kutsuti, "vaat', see on noormees, kelle pea sisse mõistuse järele kümme teist pealuu halli habemega tükkis mahuks. Ja missugune sõdija! Ma ütlen, et.. . et.. . minagi peaaegu paneksin tema eest plehku ... see on, mitte plehku, sest mina ei pane kellegi eest plehku . . . aga nõnda n'agu vähä isemoodi oleks, niisuguse vastu hakata." "Hohoho!" kõlas rõõm kunstliku kõnekäänu üle ümberringi, ja terve koorus päris noore rüütli Kuuno von Rainthal'i tegudest ligemat teadust. "Meil oli," algas rääkija, punaseid vurrusi keerutades, "meil oli mineval suvel juba tükk aega ving ninas, et Leedolased meid sell aastal nokkimata ei jäta. Kui sähärdusi asju tulemas on, siis on inimesel otsekui teravam silm ja teravam nina." "Jah, jah, jänese silm ja hirve nina," pilkas üks kuulaja. "Ei, ei, ma ütlen, tõest', tõest'! Kohe otsekohe teravam silm ja teravam nina, n'agu näeks ette, mis tuleb. Ja vaata, tuli. Ühel kenal pääval joosivad kaks talupoega, kes lossist kaugel elasivad, lossi, ja karjuvad: "Leedolased tulevad!" vaat' sulle! Nüüd oli lugu lahti. Kõigil hirm nahkas, kõigil kisa lahti. Mina üksi a'asin pea õiele..." "Tahtsid vist hirmuväristuses kikivarbul üle müüri vahtida," pilkas jälle üks kuulaja. "Ei, ei, ma ütlen, tõest', tõest'! Mina üksi a'asin pea õiele ja ütlesin: "Tulgu! Küll meie neid hurjutame. Ohoo!" Rüütel, kes mind tundis, ja teadis, et ma põrgulist sarvikutgi ei karda, ütles: "Mine sa salakuulama!" Mina mära selga ja n'agu tuul minema. Tulivad teepeal põgenejad talupojad naeste lastega vastu, karjuvad, kui varesed ja vannuvad: "Kaitsku nüüd rüütled oma teulojusi!" Ja vahivad nii tigedaste minu peale, kes uhke täku selgas..." "Mära selgas," õiendas hääl kuuljate hulgast. "Ei, ei, ma ütlen, tõest', tõest’! vahivad nii tigedaste minu peale, kes uhke täku selgas nii ilma kartuseta kui sõjajumal Mefistoofeles edasi tormasin." "Mis sa iseennast niipalju jahvatad," hüüdis üks salgust vahele, "räägi, mis so isand tegi, ja torma ise, kuhu tahes." "Oodake, eks ma ikka räägi, eks ma ikka räägi. Mina leidsin Leedolased varssi üles, kihutasin lossi tagasi ja panime väravad kinni. Pea olivad röövijad seal ja hakkasivad neid talupoegi, keda meie enam ei jõudnud sisselasta, naljapärast mahanottima. Need vaesed inimesed olivad hirmu ja ahastusega peaaru kautanud, ei n'ad mõistnud paluda, sest usku neil õigusepärast ei olegi, muudkui vandusivad ja naesed määgisivad, läbisegamine: "Oh Jeesus! Oh taevane Jumal! Oh püha prohvused ja postlid!" Mõned jooksivad surmahirmus peadega otsekohe vastu müüri, nii et peaaju väljapurtsas, ja langesivad siis kui puupakud maha." "Saad küll, saad küll!" hüüdsivad mõned vahele. "Räägi, kuda t'e viimaks peasite." "Teie olete otsekui hagijad. Andke aega, maa räägin. Rüütel Kuuno ei suutnud seda väljakannatada, hüüdis mehed kokku, kargas hobuse selga ja tormas läbi lahtitehtud värava välja, Leedolaste kallale. Oh, poisid, oleksite teie näinud, kuda ta mõegast surm ja hukatus rõõvlite pähä sadas! Aga ta oli liigjulge, tikkus otsekohe kõigetihedama vaenlaste salga sisse, ja möllas nende keskel, niikui metskult koerte keskel. Minul tuli hirm, et ehk ei saagi enam välja, mu veri hakkas keema, möirgasin: "Jeesus ja Maria appi!" ja tuiskasin tema järele. Saime võitu. Röövlite salk panni niikui hanekari kaagutades plagama. Meie tapsime, mis süda hüppas. Rüütel Kuuno aga lasi peasenud talupoegadelle süija juua anda ja kui neid jälle minema saatis, ütles veel:"Teie nääte nüüd, kui vähä teie oma jõud teid kaitsta jõuab. Teie sõimasite meid, meie aga kaitsesime teid. Sellepärast ärge olge tänamatab, ega nurisege isandate üle, vaid kartke neid, ja teenige neid truuiste." "Nii umbes kõneles minu mehine, minu tubli isand, ja vana lossipreester lisas sügava liigutusega juure:"Jah, ja jätke endi tige, kuri ebausk, auustaga Jumalat, kummardage püha Peetruse asemiku ja kuulake nende sõna, keda Tema oma sellasteks siin patuses maailmas on seadnud. Kui t'e seda ei tee, mis nemad teile kässivad, siis sööb teid siin ilmas tuli, uputab vesi, ja vihase vaenlase salgad kukutavad teid igavese hukatuse järve. Aamen. Minge rahuga." Sellepeale läksivad noomitud talupojad minema. Aga nüüd ütelge, kes teie hulgast ei tunnista, et Rüütel Kuuno kõige noore rüütlite au ja uhkus on?" "Ei mina küll mitte!" "Mina ka mitte!" "Ei keegi mitte!" kõlasivad hääled kooris ümberringi. "Minule ta andis terve killingi, kui endi poolt t'ale sõnumit viisin, et meie rüütli jahikoer Taps poegi oli sünnitanud." "Minu eest ta kostis, kui mu peremees mind nuhelda tahtis, sest et ühe viinaaami teepeal poolelt tühendasin." "Oma võerastelle ja võeraste sulastelle oskab ta tubliste ettepanna." "Ratsa ta sõidab niisamma kui mina." "On tubli rüütel." "Mehine meheke." "Kuradi poiss." Nii kõlasid kiitusetunnistused ausa sulaste suust, mis tunnistas, et kiidetud rüütel, kuidagi ühe kümmendema jäu peremees oli nende ommadustest, mis tal siin ööldi olevat, tõeste kiiduväärt noormees oli. "Ja sest pole veel küll, et ta tugev ja vahva on," algas rüütli vaimustud sulane uueste, "ta on ka kõige lossipreilide silmamuna. Kas ta ep ole sile ja vile, niikui uus vaskkübar, nii magusa häälega, kui noored pruudid pulma õhtul, või vanad pruudid enne pulmaõhtut, kõnerikas, viisakas ja helde südamega?" Jälle tõusis tõendaja kiitusepomin. Üks veike kuivetand mehike ligistas ennast, ja seltsi elusat jututuju tähälepannes, küsis ta kääksudes: "Kas tohib pärida, kellest siin nii kibedaste jahvatakse?" "Ae, v'a kubjas!" hüüdis Rebase-Rein t'ale vastu: "Tere homikut, Gooliat! Meie räägime siin praegu kõigetublimast mehest, kes iialgi ema-piima imenud." "Ohoh! Ega te mind taga räägi, aeh?" "Hahahah! Sa põle emapiimaga, vaid kitsepiimaga kasvanud. Sellepärast m'e sinust ei võigi kõneleda." "Soh, soh, või nõnda. Aga sina oled loputisega imetatud. Ma kuulsin eemalt teite sulaste suus Kuuno von Rainthali rüütlinime, ja seal tulivad mulle isevärki mõtted pähä." "Noh, lase oma isevärki mõtteid välja-naerda." "Naerge, sest muud teie ei mõista. Te naeraksite siiski, kui püha Peeter teile tõutaks, et üksi tõsise näuga taeva pääsete. Aru teil peas ei ole. Kas teate, mis teil peas on?" "Mis meil siis peas on?" "Teil on teie laisa mõekade rooste ja õlle kannude põhi peas." "Kuule, kärbes," naeris üks jäme kõri: "Kas sust piiska peaks järele jääma, kui ma ju pöidla ja veikse Atsi vahel pisut pigistan?" "Niipalju jääb järele, et tema kallal sinu pöial halvatud ja veike Ats vigaseks saab. Aga kas tahate teada, mis ma täna homiku olen kuulnud?" Ja sulaste nägude pealt äratatud uudise himu lugedes, hirvitas kubjas kavalaste, pani sõrme suu kohta ja ütles tasasemalt: "Aga te peate seda salaja pidama. Siin on jutt rüütel Kuunost ja ma kardan, see ei mõista nalja, kui tema saladused, enne kui tarvis, ilmale tulevad." Kubjas hakkas alandatud häälega jutustama. Selle pääva homikul, kus räägitud asjad sündisivad, oleksime võinud ausat kubjast lossi härra kambriukse tagant leida, kus ta pea silma, pea kõrva võtmeaugu külge pani, luurides ja kuulatades. Tuas aga käisivad kaks meesterahvast kõrvu edasi tagasi. Üks neist oli umbes viiskümmend aastat vana, kõrge kasvu ja lahke, auuväärt näuga. Teine oli umbes kahekümneneljaaastane noormees, sirge, heaste kasvanud kehaga. Tema nägu oli valge, nina peenike, silmad pruunid ja väga elavad, juuksed ja veiksed nurrud tõmmukad. Üleüldse kena, noor rüütel, kelle petelik väljaspoolne ja rikkad riided esimese pilgu peale igaühte rõõmustada võisivad. vanamees oli Loodijärve lossihärra, noormees oli rüütel Kuuno von Rainthal. "Ja nüüd on Teie asjad kõik jälle ilusas korras?" küsis lossihärra, pärast seda, kui rüütel Kuuno midagi pikemalt oli kõnelenud. "Jumalalle tänu, jah" vastas viimane oma kõlava häälega: "Leedolaste röövikäik tegi mulle mineval suvel kahju küll, aga mu talupojad saivad selleläbi nii hirmutud, et nüüd hoolakamalt tööd teevad. Sedaviisi jõudsin oma omadusele löödud vigasi jälle parandada ja arvan, et ses asjas mitte naabrite seljataha ep ole jäänud." Mõlemad oli sellepeale vähä aega vait. "Aga," algas lossihärra uueste: "kas Teil, noorel, tulisel mehel, igavus kallale ei tüki, kui Te nii pääv pääva järele üksipäine toore alamate hulgas peate raavitsema? Ma mõtlen, Teie tegevuse himu ei saaks vist alanema, kui noor magus eideke õhtul töömuret otsa pealt äramuisutaks." "See asi on küll väga meelitav, aga..." "Kas usute, noor sõber, naisterahvas vöib mehe elu kibuvitsavälja õitsevaks roosiajaks muuta, kui t'al mitte just põline talve südamepõhjas ei ela, mis õit on kärpinud, ja okastega üksi ähvardab." "Seda viimast mina alati kardan." "Jänespüks! Selle vastu on minul hea rohi teada. Niipea, kui naisuke hellake okkad väljaajab, niipea muudab ennast mehike mõnusaks jäepangaks. Küll siis nääte, kuda okkad töntsiks lähvad, ja üksikud õiekesed pead okaste vahelt väljapistavad, kartlikult küsides: "Kas see kuri jae sugugi enam ei mäleta, et ta ennemuiste ka vesi olnud?" Aga jää jääb jääks, niikaua kui okkad okasteks jäävad. Niipea aga, kui kõik okkad jälle õieks on saanud, muudab ennast ka jäe-mees jälle veeks, kelle meelitava laenete peal naisukese soovimised täitmise poole ujuvad." "Oi, oi, rüütel, kui naisukesed hellakesed Teid praegu kuuleksivad!" "Jumal hoidku, ei siis okkad kau ilmasgi." "Aga kas T'e ise oma rohtu korra proovinud olete?" "Mõistmata noormees, rohtusi on külma verega kerge tosinate kaupa väljamõelda, aga kelle veri on siis veel külm, kui rohtu tarvis? Pealegi ei olnud minul, Jumalalle tänu, rohtu ilmasgi tarvis. Minu õnnis abikaasa oli ingel taevast, kuhu ta jälle läks." "Kui suur võis Teie kahju olla, niisugust abikaasat kautada." "Minu kurvastus oli hirmus, ja ma arvasin lõpp’mata. Aga ma olen vaigistust leidnud omas tüttris, kes ema jälgede sisse astus ja nüüd m'u vanaea päike ja valgus on." "Ma olen kade Teie peale." "Te võite õigusega kade olla. Niisugust südamelikku, enesest hoolimata armastust on arva pruudil peigmehele pakkuda, kui seda minu Emiilia m'u vana raugale pakub. Ehk T'e teate umbes, missugune tundmine rändajal on, kes surnuks väsinud ja palavusest pakitava nahaga korraga vilusse rohuaeda astub, viimse jõuuga magusaist kirssidest punava oksa puu otsast murrab ja siis rohu sisse langeb, pehme, haiseva rohu sisse! Niisugune tundmine umbes on minu vanal südamel, kui Emiilia pehme käsi mind õhtul laija leentooli peale toimetab, ise mu põlve peale istub, käed mu kaela ümber paneb, ja õige põhjalikult pärima hakkab, kas m'ul päeval palju muret olnud, kas ma terve ja kas m'ul praegu hea või paha olla. Oh sõber, m'u vana kontidel on siis nii hea, kui kalal vees, ma olen nii õnnelik, kui poisike, kes peeli ees esimesed mustad karvakesed nina alt leiab, kus parajaste ilus täditüttrike sisse astub." "Ma nään, Teie ise armastate tütart ka enam, kui mõnigi peigmees pruuti." "Teistviisi küll, aga truuvimalt." "Kahju." "Kuda... kahju?" "Ma kardan, et T'e sedaviisi ilmasgi tüttrist lahkuda ei raatsi." "Lahkuda? Kuda nii, lahkuda?" "Ma mõtlen, et kui noore neiu südames... Aga see ei olegi siin vist võimalik." "Mis ei ole võimalik?" "Et... et noores neiusüdames sügava isaarmastuse kõrvas veel teine tundmine maad võiks leida. Andke andeks, see tuli ehk mõtlemata üle keele..." "Ma nään, Teie olete veikses eksituses," ütles vanamees ruttu, naeratades: "Isa armastus ei ole pime, nii kui noorte inimeste sõgedus, vaid valvab teravaste armastud lapse õnne üle. Kui minu tütar ise eneselle südame järele meest valitseb, kes väärt on, tema kõrvas teed elusse ettevõtta, siis ei seisa mina mitte vastu, vaid annan rõõmsal näul, ehk küll haleda südamega, noore loomuselle võitu." "Ma tänan Teid südamest nende sõnade eest. Teie tunnete mind, Teie teate, kui palju m'ul vara on. vastake mulle nüüd ausa sõnaga: Kui m'ul iialgi peaks korda minema, preili Emiilia südames lahket tundmist minu vastu äratada, kas T'e siis arvaksite mind väärt olevat, tema kõrvas teed elusse ettevõtta?" vana rüütel jäi seisma, vaatas tüki aega kui kohkunud noore mehe otsa ja ütles siis vagusaste: "T'eie olete kena noormees ja Teie silmist paistab aus mehemeel välja. Katsuge õnne. Ärge lootke minult abi, aga on õnn Teiega, siis Jumala nimel! Aga ausal teel, ausal viisil!" "Ma tänan; ma tänan," hüüdis noormees rõõmutuhinal. Kuulataja ukse taga suutis hädavaevalt kõrvale hüpata, kui uks lahti läks ja rüütel Kuuno väljaastus. Kui tema sammude kõla kojas oli vaikinud, tõttas ka kubjas kuulmata sammul välja, kuuldud uudist hea sõbradelle kuulutama. vana rüütel aga kõndis paar korda mööda tuba edasi tagasi, astus akna alla, pühkis käega pikkamisi üle näu ja habeme ja vaatas mõttes välja. "Pean ma rõõmustama, pean ma kurvastama?" pomises ta isieneses. "Esimene on mõistlikum, viimane loomulikum... Noh, tulgu mis tuleb! Kaua mul muidugi enam elada ei ole." Üle taeva venisivad pikkamisi paar kerget pilvekest, jahedast homikutuulest aetud, lõpmata sinava kaugusesse. vanamees tundis igatsust...
8. Tundi kaks hiljem sõitis uhke jahirong lossiväravast välja. Kõige ees nähti rüütel Konradi kõrget, aupakkumisele sundivat kuju. Tema istus, oma vanadusest hoolimata, ikka veel otsekohe ja uhkeste toreda hobuse selgas. Isa kõrvas sõitis Emiilia, kaunis, seitsmeteistkümneaastane noor neiu, kelle sügavais, sinises silmades praegu elav rõõm läikis, rõõm kullaga segatud rohilises särava loomuse ja heahaisuga täidetud õhu üle. Kohe nende kannul sõitsivad rüütel Kuuno ja Oodo, mõlemad kibedas jutuajamises, muudkui selle vahega, et Oodo kõigest südamest tänast jahiplaani arutas, senikui rüütel Kuuno, kõiki Oodo arutusi ilmatingimata tõeks kiitis, kõigest südamest teist jahiplaani väljaarvas, jahiks kena Emiilia südame peale. Peale nende tulivad veel palju enamiste noori isandaid ja preilisid, kõik rikkas riideis ja uhke hobuste selgas. Kõigeviimaks tulivad kannupoisid ja sulased jahikoerte ja jahikullidega, jämedamas riides,jämedama hobuste ja jämedama kõnedega, kui eessõitjad. Lühikese aja sees jõudis jahirong lageda platsi peale, kust jahti pidi algama. Talupojad, kes metsloomade peidukohti olivad otsinud, andsivad oma leidusest otsust, rüütel Konrad maanitses jahisõbru, kui võimalik kokkuhoida, koerad lasti lahti ja kõik puistasivad endid salkades laiale. Niisuguse jahtide juures oli saagipüüdmine kõrvaline, kihutamise lust peaasi. Salk, kelle hulgas Emiilia ja rüütel Kuuno olivad, ajas varsi rebase ülesse ja ajas kisaga põgeneja järele. Emiilia, kes suur sõitja ep olnud, jäi teistest maha, ning lasi hobuse sammus sõita. Seda tähälepannes pidas ka rüütel Kuuno oma hobuse kinni ja ootas, kuni Emiilia tema kõrva jõudis. "See üleliiga ajamine ei ole minu meelepärast," ütles neiu õlasi kergitades, "seal saavad vaesed hobused surnuks aetud, riided okstest lõhkikistud, ja selle tasumiseks ep ole muud, kui vaest surma aetud looma hingeheitmist näha. Tuhatkorda parem on, täna kenal pääval rohilises metsas lustisõita." Neiu andis oma hobuselle kerge hoobi piitsaga, mispeale tuline loom üleskargas, aga ratsudest hoitud, kergel sammul traavima hakkas. Nemad sõitsivad metsa sisse. "Kas Teie armastate jahti?" küsis Emiilia. "Armastan küll," vastas rüütel Kuuno alandlikult, "ehk kui ma ka niisugust halastamata kihutamist heaks ei kiida, peab siiski terves seltsis terve seltsi tahtmist tegema." "Aga mikspärast T'e nüüd terve seltsiga kaasa ei sõitnud?" Mina sõidan praegu kõigeparemas seltsis, ja teen selle tahtmist." "So?" ütles neiu, ja punastas kergeste ära . Rüütel Kuuno aga läks julgemaks, hakkas rääkima, oma elust ja lootustest, elurõõmust ja kurvastusest, häist ja pahaist inimestest. Tema rääkis elavalt, pehme, maheda häälega, osavaste iga sõna, iga silbi peale õiget rõhku pannes, ilma takistamata, ilma vastust nõudmata. Sealjuures hiilgasivad tema tõmmukad silmad, paled punetasivad kergeste ja parajaste jutu kõrvas liikuvad käed puutusivad sagedaste otsekui kogemata kena neiu pehme käevarre külge. Niisugustest noortest meestest ööldakse, et tütarlaste südamed nendele kaua vastupanna ei jõuda. Emiilia vaatas vahel häkitselt niikui kartes, oma naabri peale. Kuulis ta kõik neid ilusaid sõnu? Korraga tõstis ta pea üles. Üsna ligidal kostis põesaste vahel pragin, suur, tugev hirv tuli nähtavalle, vahtis silma-pilgu aralt tulijate peale ja pistis kui tuul põgenema. "Hirv!" hüüdis Emiilia. "Kena loom," ütles Kuuno elavalt, "niisugust maksab tagaajada." "Ruttu, kihutage ta järele! Mis T'e ootate?" "Aga minu seltslane?" "Teie seltslane nõuab, et T'e teiste jahiliste silmas häbiks ei jäe." "Aga meil'ep ole koeri." ,,See'p tee ühtegi. Järele, järele!" Nende sõnadega andis neiu oma hobusele hoobi, nii et see kui nool edasi lendama hakkas, silmapilk oli Kuuno, kui osav ratsaline, jälle tema kõrvas. Hirve vile keha vilkus puude vahel, ja kadus häkilselt ära. "Ta on jõkke hüppanud," hüüdis Emiilia ikka edasikihutades seltsilise poole, "siin otsekohe ees on jõgi sügav ja lai, aga ülempool ja alampool saab kergeste üle. Sõitke Teie pahemat, mina sõidan paremat kätt, teinepool jõge püüame ta kahelt poolt kinni." Sellega pööris ta hobuse jooksu paremalle poole. Rüütel Kuuno, kelle sees jahilust teise lustiga võitles, kihutas, jahioda tõstes, teinepoole. Mõni silmapilk hiljem läikis jõgi Emiilia ees. vesi solises üle madala, kivise põhja. See oli seesamma vesi, mis vana eremiiti koopa esist kastis. Neiu pidas jõekaldal hobuse kinni. See koht näitis t’ale tutav olevat. vee seest paistsivad kivid välja, kelle üle jalakäijad jõest läbi võisivad minna. "Need kivid saivad minupärast pandud," ütles neiu meeletuletades isienese ette: "Jah, jah, meie tahtsime Oodoga korra Jaanuse juure minna ja ei pääsnud muidu üle jõe, kuni Jaanus meie hüüdmise peale tuli ja kivid jõkke kandis... Jaanust ma ep ole viiel aastal näinud, lossis ta ep ole kordagi käinud. Missugune ta nüüd peaks olema? Tema kodu on siinsammas... kas sõidan vaatama, või pööran ümber?" Aga juba solistas hobune jalgega jões. Neiu sõitis jõest läbi, teinepool kaldal ülesse, mööda kitsast jalgteed edasi, mis puude vahel eemal valgendava palk-aja poole viis. "Küll võib nüüd Jaanus suur ja tark olla," mõtles Emiilia, senikui hobune edasisammus: ,,ta oli nii armas, mõistlik poiss. . ." Neiu jättis oma mälestuse käigu poolele ja pidas hobuse kinni, kes parajaste puude vahelt välja astus. Eespool tõusis tugev palk-aed lageda platsi keskel üles. Kesset aeda paistis elumaja kõrge katus laia korstnaga, selle kõrvas paar vähämat katust kõrvalise hoonete peal. Kaks paksu, kõrget saarepuud kasvasivad hoovi-värava ees. Poolt platsi palk-aja ümber täitis veikene, heaste haritud rohuaed. Seal rohendasivad kõrget õuna- ja birnipuud küpseva viljadega, puude jalal kasvasivad marjapõesad, kellest kollase liivaga kaetud jalgteed läbikäisivad. See üksik, õitsev talu vaikse, sügava laane keskel pani rändajat imestama, niikui üksi särav täht pilvisel ööl, täitis meelt imeliku rahuga ja meelites kauemalle viibimisele. Pool teadmata lasi Emiilia hobuse rohuaja värava juure sammuda, astus maha, sidus Hobuse ratsupidi värava külge kinni ja astus aeda. Ta käis mööda liivast jalgteed edasi, kuni ümmarguse lillepeenra juure, kesk aeda, jõudis, hakkas lillede osavat kokkuseadmist imestama, murdis eneselle ühe roosiõie ära. Aga nüüd ehmatas ta isegi ära. "Mis ma teen?" Ma olen võeras ajas ja rikun vöerast vara." Ta vaatas kartltkult ümberringi, aga siin oli kõik nii vagane, nii kodune, et kartus kohe kadus ja naeratamine kohe näu peale tuli. Neiu sammus aja viimsesse otsa, kus leherikas metsviinapuu-laube puhkamisele kutsus. Laube ukse vahele astudes kohkus ta ja jäi seisma. Laube ei olnud mitte tühi. Üks noor mees istus punutud pingi peal laua ääres, toetas kõrget otsaesist peupessa ja näitas kirjutud raamatust lugevad, mis ta ees lahti oli. Emiilia oli ehmatuses kergeste karjatanud. Noormees tõstis pea ülesse, ja kaks lahket, mõtterikast silma vaatsivad uue tulijalle vasta. "Lossipreili!" "Jaanus!" Noormees kargas üles: Sügav imestus, mis tema lahke näu peal paistis, andis neiule jälle julguse tagasi, pani teda koguni naeratarna. "Anna andeks, Jaanus", ütles ta, Jaanuselle teretamiseks kätt vastasirutades, "mina sattusin jahi peal nii kui kottis kogemata seia. M'e põle viiel aastal teineteist näinud - eks ole, viiel aastal? Mikspärast sa ilmasgi enam lossi ei tulnud?" Selle peale ei teadnud Jaanus mingisugust vastust anda. Neiu sai aru, et ta tühja küsinud, ja lisas ruttu juure: "Meil oli esiotsa väga igav. Aga küll sa oled suureks ja ilusaks läinud! Küll sa võid nüüd tark olla! Meie oleme mõlemad küll puruvanaks läinud, aga mis sest, m'e oleme õde ja vend nagu ennegi. Mis, kas tahad?" Lahke pilk, mis nende sõnade kaasutaja oli, käis Jaanusel nii luust ja lihast läbi, et muud ei saanud kogeldada, kui: "Eks mina taha kõiki, mis Teie, preili, tahate." Jaanus oli nende sõnadega tähälepaneimseväärt rumaluse ütelnud. Esite jäi noor neiu imestuse pärast tummaks, siis lõi tõsiseks ja ütles mahalöödud silmil: "Andke m'u häbistavat eksitust andeks. Ma arvasin vana head venda leidmat ja joosen kui torm noore mehe kallale. Andke andeks." Jaanusel vennikesel oli kibe käes. Tema vaatas piilusilmil selle imeliku neiu peale, kes t'ale omas õitsevas nooruses kui ingel teisest ilmast näitis olevat, ja ometigi pahandas, et tema, Jaanus, seda ingelt õeks ei julgenud vastuvõtta! Tohoo! tohoo! ... Aga kes naesterahvast aru saab! Ega tohi üleliiga häbenemisega asja koguni hukka lasta minna. . . Jaanus võttis südame rindu. "Emmi!" See üks nimi tegi endise rumaluse jälle heaks. "Emmi!" algas Jaanus tõuseva julgusega, ja väljaööldud nimi näitas tal nii magus, nii armas olevat... "Emmi, sa oled ennast jo nii sügavaste muutnud, et ma sind peaaegu ei tunnudgi…see on…ma tundsin küll, aga oli m'ul siiski nagu võeras..." Emiilia naeris. "Sa arvasid, et mina kasvada ei mõistagi? vaata, kui pikk ma olen." Emiilia ajas ennast sirgeks, nii et ta parajaste Jaanuselle kunni õlani ulatas. Tema silmad naeratasivad nii ilmasüüta lahkusega Jaanuse peale, et see jälle peaaegu kõik vennalikud lapsepõlve mälestused oleks unustanud. Kõik selle neiu-lapse külles oli nii nõiduslik ilus, nii meelt ja mõtteid vangistav ja joonuks tegev, ja siiski jälle nii ilmasüüta, lapselik! Ja need silmad, need suured sügavat; arusaamata hiilguses ujuvad silmad. . . Jaanus ei näinud sekskorraks omast sõbra-õest muud midagi, kui neid silmi. "Sa oled tõeste suureks ja ilusaks läinud," kohmas ta vastuseks. Neiu ähvardas teda näpuga. "vaata, vaata, sa hakad kergemeelelise noore rüütlite viisi tütarlastele üleliialisi kiitusi ütlema. Aga nüüd tule istume pingi peale maha, ja räägi mulle, mis sa kõige selle aja oled teinud, kus ma sind ep ole näinud." Nende sõnadega istus ta ise kergeste pingi peale maha, Jaanus tema kõrva. Seal juures langes neiu silm raamatu peale, kelle seest Jaanus oli lugenud. Ta võttis raamatu, mis pergamendi peale oli kirjutud, kätte, ja kirja silmates, hüüdis ta imestades: "Kuda, sa loed ladinakeele raamatuid? Kust sa ladinakeelt õppisid?" "Ma hakkasin juba kloostris ladinakeelt õppima. Pärast aitas mind vana eremiit, kes sügavaste õpetad mees on, niikaugelle, et kõiki mõistan, mis loen." "Kas sa eremiitiga nii tuttav olid?" "Olin küll. Ta on mind ka vehklema õpetanud." "Kellest sa praegu lugesid?" "See koht räägib Messeenia sõdadest." "Messeenia sõdadest? Siis sa armastad ajalugu uurida?" "Armastan küll. Muud kui sügavamalt uurida ma kõiki ei jõua, selle tarvis on eremiiti ja minule tuttava kloostri kirjavara liiga veike. Aga ma kosutan ennast suurte, tõsiste meeste eesmärgil, rõõmustan ennast endiste aegade rõõmsatega, kurvastan kurvadega. Mull on siis, kui elaksin ma nende keskel. Ka vaimustust äratab ajalugu." Jaanuse rääkimine oli selge ja kõlav, ehk küll vähäke venitud. Rääkimise juures vaatas ta enese ette laua peale, kelle peal ta parem käsi puhkas. Emiilia kuulas osavõtlikult, ja küsis, kui Jaanus vait jäi: "Siis liigutab sind ka vist Messina rahva õnnetu vabadusepüüdmine väga? Sa olid ju, kui ma sisseastusin, nii sügavas lugemises, et sammusigi ei kuulnud." Jaanus viivitas vastusega. "Kui inime ise hädas on, ehk ennast arvab hädas olevat," ütles ta siis tasasema häälega, "eks siis tungi võeras appihüüdmine hoopis sügavamast' ta südamesse, kui murete ajal. Miks siis ei peaks ühe terve kaduva rahva hädakisa meid liigutama, kui..." Jaanus jäi vait ja pööras näu ära. "Mikspärast sa nii kurvaks lähäd?" küsis Emiilia murelikult: "mis sa tahtsid ütelda?" Jaanus tegi teist juttu. "vaat’, neil inimestel oli rõõmus elu, kes Periklese päivil kena Greekamaa kodanikud olivad. Jalge all õitses neil paradiisi sarnane maa, pea üle läikis alati sinine taevas, mahe tuuleõhk muisutas näu pealt murepilved ära, mida mitte orjapõlv ep olnud sünnitanud. Ma tahaksin, et sell ajal Atenas, ehk tuhat aastat tulevikus oleksin elanud, kus ehk meie maal ka haridus ja vabadus halli taevast siniseks värvib, ning kadakapõesaid roosideks muudab." Jaanus püüdis silmanähtavalt kena sõnu taguda, sest et oma tõsist tundmist ei tahtnud avaldada. Sest sai ka Emiilia aru. "Sa ei ole oma isamaaga mitte rahul, Jaanus," ütles ta tõsiselt. Jaanus katsus ennast veel sõnasepitsemisega aidata, aga tõsidus paisus igast küljest välja. "Ma armastan seda pinda, kus ma sündinud olen," ütles ta: "ma armastan teda palavalt ja truuviste. Aga m'ul on igav, ma olen üksi. Kui ma siin oma metsades üksipäine luusin, kus sinine taevas üle ilusa suvise pääva naeratab, linnud laulavad ning mets ja jõgi saladusega kohisevad, siis mu süda paisub sees, hakaksin siis sõbrade kaela ümbert kinni ja hüüaksin kallis emakeeles: "Tänage, vennad, tänage Taevataati, kes meile kena, armsa isamaa on kinkinud!" Aga ma olen üksi, ei ühtegi hinge ligidal, kes m'u rõõmust ehk kurvastusest osa võtaks, ehk keda mina tema kurvastuses võiksin vaigistada." Emiilia, kes terve aja osavõtlikult rääkija otsa oli vaatnud, senni kui viimane ise arva silmi ülestõstis, ütles kahetsedes: "Ma saan nüüd küll aru, kui igavad su päävad niisuguse mõtetega peavad olema. Aga mikspärast ei otsi sa omale seltsi, mikspärast matad sa oma suure mõistuse ja sügavad teadused kõikide eest, kus sa võiksid auu ja kuulsust, ja - vaigistust oma, kuda sa arvad, võera isamaa eest leida." Jaanus raputas pead. "See on võimata. Oma kodumaad ma nüüd veel ei raatsi mahajätta, ja hakkaksin ma siin auu ja kitust otsima, siis peaksin ma ilmatingimata oma rahva rõhujate hulka minema, nende mõtted oma mõteteks tegema ja nende püüdmiste edendamises omale auu ja tänu otsima." "Siis oled sa otsekohe kõige Daanlaste ja Sakslaste vaenlane? Oled ka minu vaenlane?" "Kes nimetab ussikest tee peal vaenlaseks, kui ta ennast tallaja jala all kõverdab?" "Ega sa siis ka ussike ep ole." "Siiski, mis aitaks see mind, mis aitaks see minu rahvast, kui mina, tundmata noor inimene, ennast ühe suure, vägeva rahva vaenlaseks tunnistaksin? Eks see oleks ülepea see kõigerumalam rumalus, ühte tervet rahvast mõne tigeda liikme pärast vihkama hakata. Ma vihkan üksi oma isamaa üleannetumaid rõhujaid, olgu nende rahvanimi, mis tahes. Mis aitab aga seegi? Nende vastu ma ometigi midagi ei jõua, nende kasuks ma midagi ei taha teha, niikaua kui nende kasu minu vendade kahju on. Nii on mu käed praegu igapidi seutud." "Aga kui sul nüüd tõeste suurem jõud oleks, kui näituseks sinu rahvas veel ükskord mässama . . . või oma vabaduse eest võitlema hakaks, kas siis heidaksid nende hulka?" See täis naisterahvalik kõnekään ei olnud Jaanuse meelepärast. Ta jäi vait. "Ütle tõeste!" algas Emiilia, kell' kibe tõsi taga oli, uueste: "kas sa võiksid meid, minu isa ja venda, ja mind siis vihaselt tagakiusata? Kas sa võiksid korra enne võitlust Jumalat paluda, et ta meid, kui sinu vaenlasi, kautaks?" Siin pani Emiilia oma käe kui vannutades Jaanuse käe peale, ja vaatas t'ale uurides silmi. Jaanus pööras pea kõrvale ja ei lausund sõnagi. "No, ütle nüüd!" palus neiu uueste. Jaanuse meel läks peaaegu pahaseks. "Kuule, Emmi…" "Ei, ei, ära tee teist juttu." Jaanus tegi eneselle lahke näu ja katsus naljaga. "Anna mulle vähämast aega!" "Aga kui ma sulle aega annan, siis ütled?" "Kui m'ul midagi ütelda on…" "Kui palju sa aega tahad?" Jaanus oli kitsikuses. "Mõtlemise aega?" "Jah." "Niipalju, kui sa ise annad, Emmi." "So? Ma annan niipalju, kui ma üks, kaks, kolm loen." "Säh nüüd..." "Üks..." "Jäta jo see tühi nali, Emmi." "Kaks..." "Ei, ma ei ütle nii ruttu midagi." "Petis! Sa ei taha täna koguni ütelda. Aga kust ma s'u teinekord jälle kätte saan?" Neiu näitis viimase küsimise juures pisut kohkuvat. "Jah, kust?" kordas Jaanus, ja näitis kordamise juures ka pisut kohkuvat. vastastiku vaitolemine. Emiilia vaatas oma ette maha, Jaanus silmas oma keskmise sõrme nukki, mis kõrgem ja punasem oli, kui teised. Seal kuuldi lähädal hobuse sammude müdinat ja kaks pead tulivad väljaspool aeda nähtavalle. Need olivad rüütel Kuuno ja tema hobuse pead. Emiilia tõusis üles. "Mind otsitakse," ütles ta ruttu: "ma pean minema. See noor rüütel on üks meie jahisõbradest. Rüütel Kuuno!" hüüdis ta, laubest väljaastudes. Jaanus tõusis ka üles ja astus välja. Rüütel Kuuno pööras pea ümber ja tegi imestand näu, lossipreilit siit talumehe ajast leides. "Kuda Teie seia pääsite?" hüübis ta hobust kinnipidades. "Juhtusin kogemata... Siin elavad minu vanad sõbrad. See", ütles Emiilia Jaanuse peale näidates, "see on minu kõigearmsam noorepõlve sõber." Noored mehed teretasivad kaunis külmalt teineteist. "Aga nüüd pean minema, olen kaua viibinud. Kohe tulen teiega kaasa, rüütel." Neiu tahtis Jaanusega Jumalaga jätta, aga see tuli kuni aeaväravani kaasa. Kui Emiilia hobuse selga astus, vääratas ta jalg vähäke; ta oleks kukkunud, kui mitte Jaanus teda kohe ep oleks toetanud. Ühe silmapilgu hoidis Jaanus peene, pehme keha oma käte vahel, ja tundis, kuda elav tuli t'ale soonetesse sirises. Neiu kargas punastades sadulasse. Jaanus sidusratsud värava küllest lahti ja andis ta kätte. Emiilia pidi t'ale veel midagi ütlema, aga rüütel Kuuno jõudis parajaste senna. "Jää Jumalaga Jaanus," ütles neiu ja surus Jaanusse kätt. "Teinekord nääme jälle." "Jumalaga," vastas Jaanus väljaspoolse rahuga. Ärasõites vaatas Emiilia veel paar korda tagasi. Rüütel Kuuno ajas hobust kiirema jooksule. Mõlemad olivad paari silmapilgu pärast kadunud. Jaanus aga jäi tükk aega sellesamma paiga peale seisma. Siis läks aeda tagasi, istus pingi peale, võttis Messeenia sõjad jälle käsile. Aga kirjatähed hakkasivad tema silma ees hüppama ja vehkima, kui oleks n'ad kõik need vahvad sõjamehed, kelle tegudest n'ad jutustasivad. Jaanus viskas raamatu käest, toetas selja vastu seina, pani ühe jala teise üle, hakkas ristis kätega põlve ümbert kinni ja vahtis üksisilmi põlve otsa. Aga põlve otsast tikkusivad kõiksugu imevärki vigurid välja, hakkasivad ennast väänama ja hüppama, sulasivad kokku inimese kujuks, Jaanus hakkas kätega kujutuse ümbert kinni, ja tundis oma rinna ja käevarte külles magusat puutumist… Jaanus heitis seljali pingi peale, pani käed peaalla ja vahtis lakke. Aga lagi kadus, ja Emiilia pilt ujus vahetavas valguse... Jaanus pööras ennast pingi peal küljeli, nägu vastu seina, pigistas silmad kinni. Aga silmalaud vausivad vaatuse eest, ja kaks suurt, sügavat silma läikisivad pimedusest vasta...
9. Jaanus kargas üles, pühkis käega üle otsaesise, uuristas käega läbi kõrvaäarse juuste, ja raputas pead. "See on armastus", ütles ta isieneses. "Uus piin tuleb igavuse juure." Aga praegu oli 'ta siiski täis õnne. Ta keeras raamatu kokku, pistis tasku, läks ajast välja, jättis ajavärava mõtlemata ristseljali lahti ja sammus metsa. Oma armastud metsa iludest ei pannud ta täna tähelegi. Tema oli täieste oma mõtete orjaks saanud. Nad tulivad ja läksivad nii kiireste, et ta ühtegi ei jõudnud sabapidi kinnitabada ning arutama hakata, mis loom ta õiete oleks. Muudkui kurvad n'ad ei olnud, seda võis tema kõrgelhoitud peast ja kergeist liikumistest äratunda. Kurvastus riputab tinased vaed liikmete külge. Tema sammus kiireste edasi ega pannud tähelegi, kuida kuivad raud tema jalge all ragisesivad, ja siin ja seal mõni sügavasse rippuv oks ta näu külge puutus. Mets läks arvemaks, lõppes viimaks täieste, ja väljad kollendasivad rändaja silma ees, kes meeletuletades seisatama jäi. väljade vahelt mustasivad üksikud vaevased saunad välja. See oli küla. Jaanus mõtles vähä järele. Siis pööras paremat kätt, käis metsa ja põldude piiril paarsada sammu edasi, kuni sõidutee vastutuli, mis lossist läbi metsa ja põldude külase viis. Seda teed mööda hakkas Jaanus küla poole minema. Küla oli kaunis tühi. Mehed olivad jahi juures aitamas, naesed põllu peal. Esimise sauna ukse ees istusivad kaks vana eite ja maitsesivad lõuneks odrajahu pudru. Jaanus teretas möödaminnes, ja soovis leivale jätku. Üks eideke tõstis pea üles, hoidis käe lusikaga silmade üle, et parem näha ja kähises, Jaanust äratundes: "Ae, Jumal’ime, Metsa oma." Mispeale teine eidekene ka pea ülestõstis, käe lusikaga silmade üle hoidis, et parem näha, ja kähises: "või Metsa oma." "Kuda, eided, käsi käib?" "Tänu Jumalalle!," kostis esimine eit. "Kus sa selle a'a olid?" "Olin sammuti tegemas, ep olnud aega külasse tulla." "So-oh." Eidekesed võtsivad jälle odrajahu pudru käsile. Jaanus sammus mööda küllatänavat edasi. Koerad tundsivad teda ja liputasivad saba, kui ta möödaminnes neid nimepärast hüüdis. Poolhalasti lapsed närus, täpirikais särkides tulivad lõivad patsi ja soovisivad sülle saada. Ühe väga vaevase, pool lagunud sauna ees pidas ta kinni ja astus madalast uksest sisse. Ta pidi sammu allapoole astuma, sest tuapõrand oli sügavamas kui maapind. valguselt tulles ei seletanud ta esite midagi poolpimedas ruumis, kus põienahaga kaetud hauk taga seinas üksi vähä valgusekuma andis. Ühest nurgast küsis lambatall uudishimuselt: "mää? mää?" ja paar ninakast kana pahandasivad: "kaka, kaka!" teisest nurgast kähises maaalune hääl: "Kes see tuli?" "Mina - Metsa-Jaanus," kostis Jaanus ja hakkas häälekõmina järele edasikobama. Ta silm oli pimedusega juba vähä harjunud, nii et ta enese ees hõlgedest aset võis näha, kelle peal hall, kuivetand vanamees poolküljeli laamas. Tema kõrvas oli meel kerge riidega kaetud poiss maas, kes magavat näitis. "Tasa, tasa!" kähises vanamees, altkulmu magaja poisi poole piiludes, ja näitas käega madala kolmejalgse järi peale, mis seina ääres seisis. Jaanus tõmbas järi aseme ääre ja istus ettevaatlikult maha. Aga vist oli kanade kaagutamine poissi siiski äratanud. Ta õhkas sügavaste, liigutas ennast ja lõi silmad lahti. "Pagan võtku!" urises vanamees. "Jälle ülevel." Jaanus hakkas enese põuet ja taskuid möda otsima, ei leidnud aga midagi. "Kahju," ütles ta kahetsedes, "täna mul ei ole midagi kaasas. Mu tulemine oli kogemata, üsna ilma tahtmata." Poiss, kes pealt näha umbes viieteistkümne aastane võis olla, tõstis Jaanuse häält kuuldes pead ja tahtis ennast põesakille ajada. Aga korraga läks ta nägu ütlemata kibedaks, ja ta langes tasase vingumisega jälle tagasi asemi peale. "Mis see on?" küsis Jaanus ehmatades, "kas Maanus on haige?" "Jah, kena haigus!" pomises vanamees vihaselt ja lõi käega. "Heldeke, mis t'al siis viga on?" "Küsi seda lossikubjase käest." "Mis?!" "Ma ei teinud midagi, ei midagi!" vingus poiss valusalt ja pööras ennast kummuli, "oh valu, valu!" Jahmatades kargas Jaanus ülesse ja heitis põlvili poisi kõrva maha. Kui ta kerge katte hellaste kõrvale tõmbas, põrkas ta tagasi. Poisi katkine särk oli veretäppisi täis ja mitmest kohast keha külles kui liimiga kinni. vanamees pööras näu ära ja pomises läbi hammaste: "Nad on ta armetumaks peksnud." Jaanus, kes jälestavast nägemisest kui kange oli, pani katte jälle õnnetuma poisi keha üle ja küsis väriseval häälel vanamehe käest, millal õnnetus sündinud olla. "Täna homiku ta selle nahatäiega koju tuli," urises vanamees vastuseks. "Aga mikspärast?" vanamees kergitas õlasi. "Poiss ütles, ta olla noorehärra koera "tigedaks hundiks" nimetanud, ja noorehärra käsu peale olla kubjas teda talli viinud ja uhtunud. Mis seal imet on." Maanus pööras ennast valusaste ohates ümber. Tema silmad olivad kinni, aga mokad sosistasivad järg järgult: "Ta sidus mu kinni ... ja peksis... piitsaga... kui koera... Oo!... Ma ei teinud muud ... kui ütlesin ... oo!... oo!..." Haledus pani Jaanuse südant lõhkema. "Kas külma vet on tuas?" küsis ta vanamehe käest, kes tuimalt, kui puutük oma paiga peal laamas ja vastuseks paljalt pead raputas. Jaanus tõusis üles ja vaatas otsides tuas ümber. Nurkas seisivad jämedast laudadest kokkulöödud kasti peal veeämbrid. Ta võttis ühe ämbri kätte, käskis vanameest linaseid nartsusi otsida ja läks ise õue, kaevust vett tooma. Kui ta veega tagasi tuli, oli vanamees üles tõusnud ja tuustis isienese ette pomisedes kasti kallal nurkas. Jaanus pani veeämbri aseme kõrva maha, lasi ennast poisi juure põlvili maha, tõstis ta pea pisut üles ja sosistas t’ale vaigistavaid sõnu kõrva sisse. Poiss õhkas, heitis siis kummuli ja jäi vagusalt ootama. "Noh, kas leidsid?" küsis Jaanus vanamehe käest, kes ikka veel kasti ees küürutas ja kasti sisikonda läbisoris. "Pagan võtku, mina'p siit leia hilpugi," urises vanamees. Jaanus läks ise kasti juure, otsis ja leidis viimaks tüki peenemat linariiet. "Küla'p v'a vanamoor käristab nüüd jälle," nurises vanamees ja pesitas ennast jälle põesakille aseme peale. Ta vaatas nüüd vagusalt pealt, kuda Jaanus Maanuse haavu pesi, kinnisidus, poisi õrnalt istukille aitas, märjad hõled alt äravõttis ja aset uueste kohendas. Maanuse näuu pealt võis selgeste lugeda, et kõik see tallitamme t'ale kibedat valu tegi; aga arusaades, et see kõik üksi headuse pärast sündis, pigistas ta hambad kokku, ja vaatas haleda naeratamisega oma heategija otsa. "Nüüd ole niikaua rahul maas, kui sind rahule jäetakse," ütles Jaanus ülestõutes. "Terve oled sa varsi jälle. Mina pean nüüd koju minema, ja kui mahti saan, siis ehk toon sulle vaigistuseks midagi kaasa, mis leian." Aga ta ei saanud oma lubamist mitte täita. Kui ta sauna uksest väljaastus, oli taevas ennast ühel äärel sinimusta pilvetega katnud, kes kiireste, häkitselt tõusnud tuulest aetud, üle terve sinise võlvi venisivad. Jaanus tõttas ruttu edasi ja jõudis parajasti metsa varju, kui esimene meilt piiraest pilvesse sähvis ja esimene kõuemürin raksatas. Ta jõudis, märg kui kass, koju. Terve päeva, läbi tuleva öö sadas vihma.
10. Kolmel päeval ei olnud Metsa talust keegi lossi ega külasse saanud. Pühapäeva õhtul võttis Jaanus nõuks, Maanust vaatama minna. Ta läks läbi metsa, senikui läbi arvema puude väljad juba paistma hakkasivad. Siis jäi korraga vähäks ajaks seisatama, ja - pööras paremat kät lossi poole. Mikspärast? - Seda ei hakkanud ta järelemõtlema. Ta ep olnud viiel aastal kordagi sennapoole saanud, nüüd tuli tal korraga arusaamata tahtmine pähä. Kui lossihooned eemalt valgendama hakkasivad, pööras ta kõrvale, sennapoole, kus temale noorest east väga tuttav lossiaed seisis. Ta pani tähele, et lossikatuse üle must lipp lehvitas. Mis see tähändas? Oli keegi lossihärra perest surnud? Kerge ehmatuse värin käis silmapilguks Jaanuse kehast läbi. Tema kõndis ajamüüri mööda niikaua edasi, kuni üks koht tuli, kus müür madalam oli. Sealt võis tervet lossi selgeste näha. Jaanus toetas ennast küünarnukiga müüri na’ale ja kuulatas. Lossist kõlas tume kära. "Seal näitab jahiselts ikka veel koos olevat," mõtles ta, "prassivad veel aina vahmaste. Aga see must lipp? Mis see tähändab?" Seal kriiksus raud värav, mis lossihoovist aeda viis, ja hulga häälte kõla tuli kuuldavalle. "võerad tulevad aeda jalutama," ütles Jaanus isieneses ja astus sammu kolm neli kõrvale, kus paksud põesad üle müüri ulatasivad ja teda aedas olijate silma eest varjasivad. Salk noori isandaid tuli möda laia liivateed valjurääkimisega ligemalle, kõigil näitsivad pead rasked ja jalad ning keeled kerged olevat. Mõned hoidsivad ühtteist käe alt kinni. "Kuule, Oodo!" kuuldi üht ütlevat. "Tont võtku, sull just hulgumiselle põhja ei ole. Alles kakskümmend aastad vana, ja ise peremees. . . tont võtku, seal ei saaks ma mäerõikagagi tilka silma." "Pagan võtku!" karjus üks teine, "mina saadaksin niisuguse tagavara eest kümme taati hauda ja maksaksin igakord hauakaevajalle kahekordse palga! Pagan võtku, ma ütlen." "Tasa, tasa," kõlas Oodo hääl, "ära seda nii valjuste ütle, et su taadike kuuleks! Nääte nüüd, kui aralt ta ümberpiilub. Sa jänesepüks tunnistad jo kohe, kui sügavast südamepõhjast su sõnad tulevad." Terve selts naeris. "Pagan võtku!" turtsus kümneisamatja vähäke tasemalt, "kas kõik tuleb siis südamepõhjast? Mis seal naerda? Kui ei tule südamest, siis ei tule südamest." "Aga mina ütlen südamest," ütles Oodo valjuste, "et m'ul hulgumisetuju sugugi ep oleks tulnud, kui ka isa mulle vana mära sabagi ep oleks jätnud. Mis surnud, see surnud. Mina pean omal ajal ka surema, ega päri kellegi käest järelehulgumist. Muudkui ma olen praegu veel natuke uimane ehmatusest. On surm iialgi nii häkitselt tulnud? välk sähvib mu enese ees puu sisse, tema hobune kargab kui hull püsti ja sealsammas lendab isa vastu puud ja langeb lõhkise peaga maha. valmis!..." Salk pööras ümber põesaste ja häälte kõla läks kauguses segaseks. Jaanus, kes kõik kuulnud oli, arvas unes kuulnud olevat. Oli see siis tõeste võimalik? Lossiherra surnud - ja nii häkitselt, nii hirmsal viisil!... Jälle krõhises liiv ajatee peal uue tulijate jalge all. Kaks inimest tulivad pikkamisi lähämalle - üks meesterahvas ja üks naesterahvas. Need olivad - Jaanus tundis neid kohe ära - rüütel Kuuno ja Emiilia. Emiilia oli mustas riides, ja niipalju kui ehavalgusel aru võis saada, väga kahvatand. Ta toetas ennast noore rüütli käevarre peale, kes teda vaigistada püüdis. "Kui T'e teaksite, austud preili," kõlas rüütli Kuuno pehme, pool paluv hääl, "kui suurt osa mina Teie õnnetusest võtan, Teie kuulaksite suurema tähälepanemisega minu vaigistuse sõnu, mis nõdrad on, aga südamest tulevad. Teaksite Teie, missugune põlev valu otsekui piitsahoop mu kehast läbikäis, kui T'e täna isa matmise juures nii südantlõhkuva kiljatamisega mahalangesite! Ma oleksin kümme aastat omast elust annud, kui ma selle eest Teie õnsat isa kümneks minutiks seia paha maailmasse tagasi oleksin jõudnud meelitada, Teile ütlema, et t'al nüüd hea on, ja ta Teid, pärast pitka õnneliku elu, jällenääb, tõeste jällenääb." Neiu vastas kurva, väsind häälega: "Ärge rääkige parem sest. Ma tean, Teie olete hea, tahate mind vaigistada, aga Teie vaev on mahavisatud." Rüütel jäi vait. vaikselt läksivad mõlemad mööda. Jaanus aga jäi veel tükiks ajaks müüri taha seisma. Tema oli sügavaste liigutud. "Missugune hirmus õnnetus!" ütles ta isieneses, "Emiilia armastas oma isa kõige üle ilmas, seda ma tean. Kuda võib nüüd valu ta heldet, pehmet südant piinata (Jumal teab, kust Jaanus nii kindlaste teadis, et Emiilial helde ja pehme süda oli)! Kurbdus saab ta hauda saatma. Aga see mõtte on jälle hirmus. Emiilia haudas! Jumal hoidku." Jaanus vaatas haleda meelega veel korra lossi poole, kelle üle must lipp õhtutuule käes lustilikult lehvitas, kui arvaks tema, kurbduse enese märk, häbiks, tühjas leinas kässa laisalt sülle panna. Lossis süüdati tuled põlema, teenijad sõelusivad senna ja tänna, aeast kadus noorteisandate lustilik kära. Jaanus õhkas ja hakkas pitkal sammul kojupoole kõndima. "See vaene, vaene neiu!" rääkis t'a, läbi pimedaks mineva metsa käies, "mis asjaga teenis tema seda ära, et niisugune õnnetus just teda pidi leidma! Ta on veel nii noor, nii nõder ja õrn. . . kuda saab ta nüüd toore, häkilise Oodoga toime? Nüüd ta nutab igapäev üksipäini omas kambris, sennikui ta silmad tuhniks ja ta kena roosiline nägu kahvatumaks ja tuimaks, niikui surnul, lähävad. Kes kaitseb teda nüüd? Kes vaigistab teda? Oh, võiksin ma nüüd niikui enne..." Siin jäi Jaanus omas kahetsevas mõttekäigus takistama. Tema meele oli noor, kena rüütel tulnud, kes Emiiliat aedas nii ilusa sõnadega oli püüdnud vaigistada, hoopis ilusama sõnadega, kui Jaanus seda arvas võivat. Ja n'ad olivad teineteise käe alt kinni hoidnud ... Jaanuse puhtasse, kaastundvasse südamesse pesitas ennast sügava haleduse kõrva teine, võeras tundmine, ja see oli kibe. Ta hurjutas ja tõrjus teda, tahtis õnnetumast neiust ning neiu õnnetusest üksipäini mõtelda ja kahetseda, aga ei pääsend. Sest võeral tundmisel oli vägev abiline - isienesearmastus. Tema elab iga inimese südames suuremal ehk vähämal mõedul, Jaanuse südames elas ta vähämal mõedul, aga ta elas ja muretses südames maad teise tundmiselle. võeras tundmine, kord südames, ässitas: "Sa olend rumal, pai Jaanus. Sinu arutamised on rumalad. Mis sa jampsid? Emiilial pea aitajaid ja vaigistajaid olema! T'al on neid tosina kaupa, igaüks tosinkorda parem kui sina. Kas ta sinust midagi kuulaks? Mäletab ta ka veel, et sina maailmas oled? Mine koju, ja nutta ise selle üle, et sa nii vähä ja vaevane oled." Niisuguse piinava mõtetega jõudis Jaanus tunni aja pärast koju, vaimupoolest enam, kui kehapoolest väsinud. Kui ta tuppa astus, istus vana Tambet sulastega õhtusööma juures. Jaanusel ei olnud söömahimu, ei jutuhimu, vabandas ennast peavaluga, soovis head und ja läks oma kambrisse. See kamber seisis aknaga vastu aeaväravat ja oli kaunis suur ja kõrge, riistad tema sees ja veike voodi taga seinas olivad lihtlabased, aga puhtad ja õige korras. Aken ja aeavärav seisivad lahti, nii et aeast lillede magus lõhn sissevoolas. Jaanus istus akna alla ja toetas pea peupessa. Õues oli tuuleõhk vaikinud, tähäd särasivad taevast maha. Metsast kostis korra öökulli inetu hääl. Kõik oli vait, kui haudas. Jaanuse südant täitis ütlemata haledus. Need tundmised olivad t'ale seiamaale võerad, uued. Ta ei leidnud neile sõnu, ei seletust. Mõtted, kelle sarnatseid t'ale iialgi pähä ep ole tulnud, vaevasid teda. Pea hakkas valutama. Ta tõusis ja heitis riietega voodi peale maha. Aga uni ei tahtnud tulla. viimaks vausid siiski silmad kinni. Aga mis see oli? Jaanus ei olnud koguni mitte omas tuas, seljalt voodi peal, ta oli ikka veel lossiaea müüri taga ja nägi kõik, mis aedas sündis. Aedas aga uitasivad palju noori, uhkeid isandaid, rikka riiete ja toreda nägudega, ja igaüks karjus ja kiitis isiennast. Ja siis tuli üksik paar, need olivad rüütel Kuuno ja Emiilia. N'ad käisivad õige sõbralikult, käsi käes, vaatasivad naeratades ühtepuhku teineteise silmi, ja rüütel kummardas neiu kõrva juure ja rääkis mahedaste, meelitavalt, nii et neiu silmad hiilgasivad, ja õnnelik naeratamine roosilise näu peal mängis. Ja vaata, nüüd hakkas rüütel kahe käega neiu ümbert kinni... Jaanus tahtis karjuda, tahtis appijoosta, aga ta oli kiviks kangenud, nii et häält ei võinud teha, ega kät ei jalga liigutada. Nüüd, oh imet!.. . rüütel hakkas neiuga, kedu ta palavalt ümbert kinni hoidis, maast tõusma, kerkis, kerkis... viimaks kadusivad mõlemad paksus pilves. Jaanus vahtis kaua üksisilmi selle koha peale, kus mõlemad kadund olivad, vahtis niikaua, kui silmad tuhniks läksivad ja kaks suurt, rasket pisarad üle palede venisivad. Ta sirutas käed välja ja hüüdis: "Emmi, Emmi!"... Seal lõhkes pilve teist korda, vana lossihärra kahvatand surnunägu vaatas põlevil silmil Jaanuse otsa, kuivetand käed sirutasivad ennast temale ähvardades vastu ja niikui kauge müristamine mägede tagant kõlas kuivand huultest: "vaata enese seljataha, talupoeg! vaata enese seljataha, ori! Jaanus pööras ennast ümber ja nägi suure, kollendava välja, kelle peal sadanded orjad, meeste ja naesterahvas, vilja leikamas olivad. Palavaste põletas päike tööliste selga, kelle otsaeest higi ojaviisi mahavoolas. valju näuga kubjas käis nende vahel edasi tagasi, taples ja peksis raske piitsaga neid, kes silmapilguks julgesivad selga sirutada. Sala hoigamine, piitsa plaksumine ja häkilised, valust väljakisutud kiljatused kõlasivad üle terve välja. Kui Jaanus orjade silma vaatas, arvas ta igaühes oma lihast venda, oma lihast õde äratundvat. Ta pigistas silmad kinni.... Korraga kuulis ta aina lähädal tuttavast häälest oma nime hüüdvat. Ta tegi silmad lahti ja nägi, kuda kubjas ühe poisi, kelle joonesi Jaanus väga heaste äratundis, lamba külge oli sidunud ja armutumalt peksis. Rasked piitsahoobid langesivad vihisedes õnnetuma poisi selja peale, nii et suured veretilgad väljapurtsasivad. Poiss vingerdas ja vingus haleduste... Jälle kuulis Jaanus teda oma nime hüüdvat, ta tahtis vihaga halastamata kubjase peale karata. . . . "Jaanus! Jaanus!" kõlas jälle selgeste ta kõrva - ja Jaanus ärkas üles. Ta tegi silmad lahti. Külm higi seisis tal otsa ees. Tuba oli valge, kuu paistis selgeste sisse. "Missugune hirmus unenägu!" ütles ta isieneses, ja imestas isegi, et see tõeste unenägu olnud, nii selgeste oli ta kõiki näinud. "Ma vannuksin sellepeale, et tõeste oma nime kuulsin." "Jaanus! Jaanus!" kõlas kohe sealsammas selgeste. See ei olnud enam unenägu. Jaanus pööras silmad kui välk akna poole ja kargas kerge karjatamisega üles. Aknast vaatas üks inimene tuppa. "Maanus!" hüüdis Jaanus, teda äratundes: "kust sa südaööse seia saad?" "Pai Jaanus, lase mind sisse!" palus poiss. Tema oli kahvatand, kui surnu ja värises üle terve keha. "Roni siitsamma aknast sisse!" Maanus ronis aknast sisse. Kui ta tuas oli, oleks ta peaaegu mahakukkunud nõrkuse pärast. Jaanus toetas teda ja talutas ta oma voodi juure, kelle peale poiss, selga vastu seina toetades ja pead rinna peale riputades, rammutumalt istuma jäi. "Mis sul viga, Maanus?" küsis Jaanus murelikult. "Leiba . . . tükike leiba! . . . Ma olen nälgind," tõukas poiss järkjärgult rinnust välja. Jaanus läks kikivarbul välja, kobas köökis, kobas sahvris, leidis õnnelikult tüki leiba, liha ja kruusi paksu haput piima. Poiss hakkas näljatse hundi agarusega toiduvara kallale. "Kaua sa juba nälgind oled?" küsis Jaanus, muretsedes, et poiss eneselle liiaga võiks kahju teha. "Minevasest laupäävast saati," pomises Maanus kibedas töös, ja hammustas uueste sügava poolkreisi leiva sisse. "Ei sa siis kõiki tohi ärasüa." Maanus vaatas sügava kohkumisega keelaja otsa. "Sa teed eneselle kahju. Jäta nüüd järele." "Aga pai Jaanus..." "Anna seia. Pärast võid jälle süia." Haleda meelega nägi Maanus järelejäenud kallist toiduvara laua peale pandavat. Jaanus tõstis ta jalge peale, kohendas voodit ja ütles: "Nüüd võtame riidest lahti ja heidame magama. Senni räägi mulle, kui jõuad, lühidelt, mis sulle on juhtunud." Ja senikui mõlemad endid riietest väljakoorisivad, jutustas Maanus unise, aga endise vasta palju toibunud häälega, kuda kubjas teda laupääva homikul kodunt leidnud ja kui laisklejat, nuhelda tahtnud. Tema, Maanus, putkanud tulise hirmuga uksest välja, kubjas kirudes tagajärele. Poisi viledad jalad olivad teda sekskorraks küll peastnud, aga ta ei julgenud enam jalga koju tõsta, sest et teiste käest oli kuulnud, et kubjas teda olla lubanud "vaese omaks" peksta. Ta hulkunud terve öö ja pühapääva metsas ümber, kuni viimaks nälg teda seia ajanud. Seni olivad mõlemad ühe teki alla pugenud. Maanus surus ennast krutti tõmmates vastu Jaanuse rinda, ja sosistas, juba pool uinudes, veel: "Tee m'uga... mis sa tahad... Ma ... ma olen hirmus... väs...." viimse s-ega sohises viimne jõud poisi rinnust, silmad langesivad kinni, ja sügav hingetõmbamine tunnistas, et Maanus une kaissu langenud oli. Jaanus aeles veel kaua uneta seljali maas, käed põigiti pea all. Ootmata vahejuhtumine oli ta mõtteid vähä lahutanud, aga iseäraline kurb tundmine, niikui suure õnnetuse etteaimamine rõhus ta rinda... viimaks, vähä aega enne pääva tõusu langes ta sügavasse, surmasarnatsesse unesse.
11. Teisel homikul ärkas Jaanus hilja. Maanus magas veel. Senikui Jaanus ennast riidesse pani, tõusis õues vali sõnaldamine. Ta tõttas õue. Hoovi peal seisis salk mehi. Ühelpool vana Tambet oma sulastega, teinepool lossikubjas kahe mõisasulasega. Tambet näitas elavalt midagi, mis kubjas oli ütelnud, valeks ajavat. "Kust ta seia pidi saama?" hüüdis ta; "Läbi lae ta jo ei võinud sissesadada. Kuda ma siis teda näinud ep oleks?" veike kubjas tantsis ühe jala pealt teise peale, vangutas pead, hirvitas ja karjus: "Ei sa mind petta, vennike, ei sa mind petta. Ei petta. Ta on siin ja seia ta jääb. Jumala eest. Kui sina ei tea, siis teab su poeg." "Mis asja?" küsis Jaanus, ligi astudes. Kubjas pööras näu kui välk ümber, vahtis Jaanuse otsa, lõi näpuga laksu ja kilkas: ,,vaat', vaat’, seal ta on. Seal ta ise on. Ähää, pojuke, kus sa redu panid? Kus sa panid redu? Mis? Mi-is?" Jaanus pööras t'ale selja, küsis, ehk küll asja aimas, isa käest: "Mis see tähendab?" "Jumal teab, mis see tähendab," vastas Tambet õlasi kergitades. "Niipalju kui mina aru sain, otsib ta Saare-Maanust taga, kes redusse olla läinud." "Seda ma ütlen, siin ta on!" karjus kubjas uueste: "kes see alati Saarel istus ja poissi hellitas? Kelle juure ta nüüd muidu jooksis, kui oma kalli Metsa-Jaanuse juure? Ega ta metsa ometigi võinud jäeda. Ütelge, kes mõistab, see on, kell' aru peas, ütelgu, kas ta võis metsa jäeda?" Jaanuselle tuli tusk. Tema auus meel põlgas valet, ja õigust ei tohtinud ta oma aru järele ütelda. Ta jäi ilma nõuta vait. Kubjas uuris kui kull tema nägu. "Olgu, kuda on," tõendas Tambet: "aga seda ma tean, et ta siin ei ole." "vale! vale!" kilkas kubjas, kätega vehkeldes: "minu käest t'e ei pääse. Kus sa pääsed? Too ta välja, nüüd kohe too ta karvupidi välja, või ma otsin terve maja läbi. Ja-ah. Sa ei taha? Ei taha? Sooh? Siis muudkui lähme otsima, poisid, tuustime viimse kui nurga läbi! Aga siis hoidke endid, oi, oi, hoidke endid!" Nende sõnadega tõttas kubjas maja ukse juure. Aga Jaanus kargas enne ukse kõrva ja ütles ülestõusva vihaga: "See maja on vaba mehe omadus, ega tohi siin keegi ilma lubamata otsima hakata." "So-oh?" hüüdis kubjane pilgates: "või tõeste? Küla'p näeme, kui kaua t'e kiidetud priius kestab. Küla'p uus härra teile priiust õpetab, närukaelad! Oot', oot', küll m'e veel näeme uudist." vana Tambet tuli imestades lähemalle. "Uus härra? Missugune uus härra?" "Hähähä!" naeris kubjas: "ei teagi veel, et vana rüütel eile maetud sai! Tohoo pärdikud!" "Jumala pärast!" pomises Tambet ärakahvatades. "Jah, jah, meil on nüüd teistmoodi härra. Ei see hellita. See mõistab härra olla. Ohoo!" "Aga kudaviisi ... ?" "Kudaviisi? Hähähä! Küll ta ise teab kudaviisi. Küll t'e nääte varssi, kudaviisi. Ohoo, põle viga." Jaanuselle hakkas see jagelemine vastameelt minema. "Ma tean seda lugu isegi," ütles ta isale: "küll ma räägin. Sinu ähvardamisi meie põlgame. Mine oma teed!" käskis ta, sõrmega hoovivärava peale näidates. "Näe, mis uhkeste," pilkas kubjas: "n'agu kukk. Just n'agu kukk. Ei veel lähä, pojuke, enne otsin maja läbi. Katsu m’ul kukke!" Kubjas tahtis ukselingist kinnihakata, aga Jaanus astus ruttu tema ja ukse vahele, vaatas teravaste kubjase silmi, ja küsis sunnitud rahuga: ,,Kas lähäd kohe?" Kubjaselle läks lugu kirjuks. "Hoidke ta kinni!" käskis ta kõikuva häälega mõisasulastelle. Aga need ei julgenud kätt Jaanuse külge panna. "Ma olen sind kaks korda minna käskinud," ütles Jaanus tumedaste: "ära kaeba, kui kolmas kord vähä häbistavam on. visake ta välja!" käskis ta oma sulastelle. Kaheksa tugevat kät tõstsivad sipleva ja kääksuva kubjase üles, kandsivad ta hoovivärava juure ja viskasivad kukerpalli õue. Tema järele läksivad ka mõisasulased, salaja naerdes, välja. Hoovivärav pandi lukku. Jaanus tõmbas isa maja sisse, et kubjase sajatamist mitte ei kuuleks. Ta oli natukene kahvatand, aga väljaspidi rahuline, kui ta isale rääkima hakkas, mis ta lossiaia müüri ääres oli kuulnud ja näinud. Tambet vangutas mitukorda murelikult pead ja pomises: "Paha! väga paha!" - Terve tee kirudes, longates ja sulaseid ähvardades jõudis kubjas koju. Parajaste astus noor lossihärra salga võerastega lossitrepist alla, hoovi peale. N'ad olivad homikusöömise lõpetanud ja kõik heas tujus. "Teid ma nii ruttu minema ei lase," hüüdis Oodo, kelle nägu lustist läikis: "teie peate mind aitama leinapäivi lühendada. Mis sa luukad, vana Karjakrants? Mis tõbi sul on, et nii vihmase näu teed?" viimased küsimised saivad kubjaselle ööldud, kes sulaste seltsis trepi ette astus. Tema luukas viimaste sammude juures nii raskeste, et näitas, kui lähäks tal astudes pea parem, pea pahem jalg tüki lühemaks, hoigas ja ähkis, kui saeveski. Härra ette astudes, pani ta käed risti, kummardas maani, riputas pea rinna peale ja hakkas liigutud häälega noomima: "Härral on hea naerda, härra on härra, ja võib teha, mis tahab oma sulasega. Aga mind on härra teenistuses teutud ja poolsurnuks peksetud.." Siin hakkas ennast kubjase keskpaik, otsekui suur vikerdi, keerutama. "Kes sind nii on nuhtlenud, vaene talleke?" naeris Oodo. "Metsa-Jaanus." "Kes?" "Metsa-Jaanus. Ja vana Tambet, tema isa. Peksivad mind vaese omaks, ja sõimasivad härrat. Oo-ooh!" Noore lossihärra seiamaale pilkava näu peale, kogus pilve. "Mis sa lorised?" küsis ta järsku: Nemad sõimasivad mind? Mind?" "Sõimasivad ja teutasivad, et hirmus kuulda. Ja peksivad mind. Oo-ooh!" "S'ul ep ole aru peas. Mikspärast... kuda n'ad julgesivad?" võerad kogusivad nende ümber ja naersivad õnnetuma kubjase vigurite üle. "N'ad on vargad!" hüüdis kubjas elavalt: "täied vargad ja röövlid. Kes teab, kui palju n'ad juba varastanud on, aga praegu on n'ad redu poisi härra külast oma juure peitnud, ega taha kätte anda. Koguni ei anna. Täied röövlid. Ja kui mina täna läksin härra omadust tagasipärima, siis n'ad hakkasivad härrat teutama ja härrat sõimama, ja peksivad mind vaese omaks. Oo-ooh!" Oodo läks näust punaseks ja kärkis: "Kuda sina, koer, mulle seda julged rääkida? Mispärast sa neid kohe ei sidunund ja seia ei toonud?" "Oh, helde härra, mis jõudsin mina vaene üksi hulga vastu? Ma käskisin neid seal" - kubjas näitas sulaste poole, kellel põlved hirmu pärast nõrkema hakkasivad - "appi tulla ja härra auu mitte teutada lasta, aga n'ad naersivad. Muudkui mina üksi..." "N'ad naersivad?" "Jah, mõlemad naersivad, muudkui mina üksi..." "Orjad seia!" hüüdis Oodo valjuste ja plaksutas kässa. Mõned sulased jooksivad kokku. "viige need mõlemad koerad talli!" käskis noor lossihärra: "mõlematele sada hoopi vitsu ja siis kõigesügavamasse keldrisse!" värisevad pahategijad viidi ära. Oodo pööras ennast jälle kubjase poole, kelle näu peal silmapilguks tige hirvitamine paistis: "On see kõik sõnasõnalt tõsi?" "viimne kui sõna!" tõendas kubjas vastu rindu lüies. Piitsahoop tänas truu infost oma isanda auukaitsmise eest. Kubjas lonkas minema. "Mis lugu see oli?" knsis üks uudishimuline võeras. "Üks lugu, kelle ots veel tulemas on," vastas Oodo ratsapiitsa vart väänates. "Talupojad on mind teutanud. N'ad on minu orja peksnud - see on teutus! - Ja Jumala eest, mina seda ei kingi." "Mis jutt see on? Kuda võisivad talupojad sind teutada julgeda? Sinu oma talupojad?" küsisivad võerad imestelledes. "Jah, tõsi küll, seda teie ei tea," seletas Oodo: "siin minu maade keskel pesitseb üks nõndanimetud vabatalupoeg, kes oma kentsakaid õigusi ei tea missuguse poolearuga piiskopi käest saanud. Sell inimesel näitab minu isa helduse läbi hari nii kasvanud olevat, et mindgi enam ei taha häbeneda. Tema ja tema poeg on ühe pakkujoosja minu alamatest oma juure peitnud, minu orja peksnud ja mind selle ja sõimamise läbi teutanud. Nüüd arvake, mis ma niisugusega pean tegema." Auusa viha lõke põles noorte rüütlite palgil. "Jumala eest!" karjus Klaus von Korkenpfropf, üks priske noorsant, kellele esimesed punased karvakesed lõua peal meheauu tõutasivad: "sähärdust ep ole ma veel kuulnud. Priitalupoeg? Mis asi see on? Seda seent meie maal ei kasvagi, ja kus ta kogemata juhtub ilmalle tikkuma, peab teda puruks tallama." "Mis me veel ootame?" hüüdis kõrgekasuga, kähara pea ja lühikese ninaga junker von Klopffleisch: "lähme poome kurjategijad oksa ja pistame peavarju põlema." "See on õigus! See on selge! vii meid kohe senna, Oodo!" käratses terve salk. "Lähme peale!" ütles Oodo, kes ikka ärritumaks läks. "See lurjusetükk peab nuheldud saama, enne ma suhu leiba ei võta." See nõu võeti rõõmuhõiskamisega vasta. Sulased hüüti kokku, istuti hobuse selga ja sõideti metsa. Rüütel Kuuno ei olnud mitte nende hulkas, ei olnud ka nõuvõtmist kuulnud. Tema istus rikkaste ehitud kambris ja vaigistas kena preilit, kes vahel läbi pisarate naeratades tema pea tõsist, pea naljakat, ikka aga magusat ja sulavat kõne kuulas. vaene Jaanus!...
12. Metsal peeti nõuu, mis nüüd vaesee Maanusega pealehakata. Maanus ise, kui tuline poiss, kippus minema, tahtis metsa joosta, ikka joosta, ei tea kuhu joosta, kui aga oma heategijaid saaks murest peasta. vana Tambet, muidu vanadusest hoolimata elav ja hakkaja, oli viimaste kuuldud ja nähtud juhtumiste läbi otsekui uimaseks saanud. Ta rääkis vähä, pomises palju ja raputas vahel murelikult pead. Ka Jaanusel oli süda raske, aga ta hoidis pea kõrges, et teistele julgust teha. Tema nõu oli, Maanust lahti osta. Aga vana Tambet raputas pead. "Lahtiostmisest ei saa nüüd uue lossihärraga enam juttugi olema. Tema uhkus on ärritud ja tema uhkust ma tunnen. Maanusega pealegi m'e saaksime veel nõu leidma, aga meie oleme lossihärrat ennast ärritanud ja seda ta ei kingi. Paha. väga paha." Selle peale valitses tükk aega vaikus nende keskis. Õuest kõlas vali paugutamine hoovivärava pihta. Kõik kolm vaatasivad kohkudes teineteise otsa. Tambet tõusis ülesse. "Jaanus, sina peida Maanus ära," ütles ta kiirusega hingates: "mina lähän vaatan, mis n'ad tahavad." vanamees ruttas välja. Jaanus viis poisi sahvrisse, kust redel pööningule viis, käskis teda ülesseronida ja ennast heaste ärapeita. Poiss ronis ülesse. Seni tõusis hoovi peal vali kära. Jaanus tõttas õnnetust aimates õue ja nägi parajaste, kuda hoov ennast ratsalistega täitis ning isa, mõjuvast hoobist pähä trehvatud, mahatuikus. Häkiline hirmus viha süttis noore mehe südames põlema, viha, mis muud ei tahtnud, kui vihaalust asja silmapilk kautada. "Sulased appi!" hüüdis ta valjuste, ja langes kui kalju, mis mäest allaveereb, selle ratsalise kallale, kes isa oli mahalöönud. Ta hakkas raudse rusikatega mehe käevarrest ja rinnust kinni, kiskus ta raksatades sadulast välja ja tampis jalge alla. Kangeks jäivad teised imestades ja kohkudes, kui Kalevipoja-tegu nägivad. vana vahura jõud elas pojapoja sees ja ärkas nüüd hirmsaste ähvardades. Enne kui pool surnud junkru seltsimehed kohtumisest jõudsivad toibuda, kiskus Jaanus ta mõega välja, kargas paar sammu tagasi ja hüüdis vägeva häälega: "Mis t'e tahate, inimesed, et t'e kui röövlid seia sissetungite?" vihast punase näu ja ülestõstetud piitsaga sõitis Oodo otse Jaanuse ette, kes põrmugi ei taganenud ja kärkis: "Sa julged veel haukuda, koer?" Teised kogusivad ka ligemalle. "Tagasi, tagasi!" hüüdis Jaanus ja lasi korra mõegatera välkuda, nii et Oodo hobune kohkudes püsti tõusis. "Mina olen vaba mees, niisamma kui teie, ja mõistan teutust kättetasuda. Ma tean, mikspärast sina seda mõrtsukatesalka seia oled vedanud, auutu junker. Sa oled ühe armetuma pärisorja laimamise peale röövli kombel auusa mehe majasse tunginud. Ma põlgan sind, vaevane poisike, ma põlgan sind, armetu rüütliauu roojastaja!" Seni olivad neli sulast endid Jaanuse selja taha kogunud. Oodo kahvatas ära, siis jooksis puna vahetades jälle üle näu kuni juuste juurteni. Tema mokad värisesivad ja hääl takistas, kui ta nüüd tumedaste ütles: "Kuda sa julged ... ma võin su tükkideks raiuda lasta... Sa teutad mind teist korda..." Jaanus vastas rahuliste: "Kui sa aru saad, et ma sind teist korda teutan, siis tule maksa kätte! Aga sa ei julgenud üksi, tulid terve salguga. Ma kardan, s'u auutundmine ei ole tugevam, kui s'u habe, ja seda s'ul veel ep ole." "Koer, vait!..." "Tule, vaigista mind! Aga üksi ühe vasta, niikui see vaba meeste pruuk on." "Kurat ja põrgu!" möirgas Oodo, ja ronis hobuse seljast maha. - "Jätke meid rahule, ärgu pistku keegi oma nina meie vahele!" käskis ta seltsimehi, ja kiskus mõega välja. . "Enne kui m'e võitlust algame, veel üks sõna," ütles Jaanus: "Langen mina, võid sa m'u kehaga teha, mis tahad. Aga ma palun, jäta m'u ilmasüüta isa elusse. Kas tahad?" "So? Palud sa nüüd, koer?" "Mite enese eest, kutsikas, vaid oma ilmasüüta isa eest, kes seal maas hoigab." "Hea küll, ta peab elama, aga ta mädaneb kõigesügavamas keldris, kuni surm teda peastab. Aga sina sured. Sure, koer, sure!" Möegad kõlisesivad kokku. võitlus algas. Oodo oli julge, osav ja tuline. Jaanus oli vahva, osav ja külm. Jaanusel oli esite tegemist küll, ennast lugemata hoopide ja pistete eest varjata, mis kiireste üheteise järele tulivad. Tükk aega välkusivad mõegad võitlejate vahel, otsekui puistaksivad mõlemad vastastiku valgeid tulesädemeid välja. Pealtvaatajad ei teinud häält. Tambet oli ennast poolküljeli ajanud ja vahtis põnevil silmil võitlejate poole. Hoovi peal vältas surma vaikus. Muudkui sõjariistad kõlisesivad koledalt. . . Pikkamisi lõppes hakatuses liig agara Oodo jõud, hoobid langesivad arvemalt, ta pidi juba isiennast kaitsema hakkama. vaheajal oli see mehike, keda Jaanus hobuse seljast oli kiskunud, ennast jälle jalale a'anud. Tema tuletas pahakspannes meele, mis temaga tehtud, ja veel suuremaks läks ta õiglane pahameel, kui ta nägi, mis heaste talupoeg tema rüütliku mõeka pruukis. Noorsant palus seltsimeeste käest mõeka, oma au puutumist nuhelda, aga et kellegil lusti ei olnud, oma sõjariista käest anda, tõstis ta suure kivi maast, ja tuikus sellega võitlejate poole. Keegi ei keelnud teda, sest kõik nägivad, kuida Oodo lugu kirjumaks hakkas minema, kui soovitav oli. Selle uue vaenlase ligistamine tegi Jaanust vihaseks. Hirmsa hoobiga lõi ta vastase mõega pooleks ja pööras ennast kui välk uue pealetükkija poole. Mõegata kangelene viskas ehmatuses kivi maha, ja näitas, et t'al jalge all tallad olivad. Aga nüüd tormasivad teised kisaga ettepoole ja võtsivad sõjariistata Oodo, kes kui keeletu paigale oli jäänud, endi keskelle. "Mis see tähändab?" hüüdis Jaanus ärakahvatades. "vaat', mis see tähändab", pilkas junker Klopffleisch, ratsahobuse Jaanuse otsa ajades. See sai aru, et siin midagi peasta ei olnud ja kiristas ütlemata vihaga: "Oh petised koerad!" Ta lõhkus tugeva hoobiga pealetungija hobuse pea, kargas tagasi sulaste poole, kes isegi juba töös olivad ja ütles: "Meie peame surema, mehed." "Sureme, siis sureme hea peremehe, eest," andsivad sulased vastuseks, üks nendest langes purustud peaga maha, teised võitlesivad vaikselt edasi, nende mõjuva hoopide all langesivad kohe kaks hobust, üks mattis peremehe oma alla, teisel sai vaevalt jalale, kui ühe sulase mõek t'ale õlast läbi ja poole keha sisse tungis. Õnnetu kukkus raskeste maha. Sulane kiskus mõega niisuguse tuhinaga välja, et vähäke tagurpidi vastu seina tuikus. Sell silmapilgul aga tungis oda tema kehast läbi ja naelas teda seina, külgi kinni. Pistja oli junker Klopffleisch, kes õnnelikult langeva hobuse alt oli peastnud. Tema hakkas oma osava teu üle suure häälega naerma. Aga see oli tal viimne naer siin ilmas, sest juba vihises Jaanuse mõek läbi õhu, ja naerja äraraiutud pea nuttis verd mulla sisse. Jaanus nägi, kuida sulased viimse jõuga vastupanivad; silmanähtavalt lõppes nende ramm, aga hädakisa ei tulnud nende suust. N'ad tahtsivad magusalt hea peremehega ühes surra. Kaua n'ad ei saanud oodata. Üks neist hakkas varssi jälle valusalt rinnust kinni, kuhu oda sügavasse sisse oli tunginud, hoigas korisedes hinge välja ja langes kummuli. Tema surmaja hobune astus tuksuva keha peale, aga viimne elus sulane vautas t'ale mõega sügavaste rindu. Hobune ja ratsaline langesivad raskeste maha. Rõõmuvälk läikis sulase silmis. Ta silmad otsisivad armastud noort peremeest, kes praegu vägeva käega ühe piimanäulise nooremehe Hobuse seljast maharaius. "Peasta ennast, peremees! Mina suren rõõmuga," hüüdis sulane, uue pealetungija mõega tugevaste kõrvale lüijes. "Meie üksi veel?" hüüdis Jaanus, pead silmapilguks pöörates, "sureme aga siis ka, aga ausaste!" Jaanuse silmad otsisivad võitluse ajal kõige õnnetuse alustajat, Oodot. viimaks nägi ta teda, kahvatand ja mahalöödud silmadega üksipäini hoovivärava lähädal seisvat. Senna-poole hakkas Jaanus kõigest jõust vaenlaste salgast läbi tungima. Tema hoobid olivad hirmsad ja lõivad sügavaid haavu, kuhu keha külge trehvasivad. väsimata kangelasejõud näitis ta käevarres olevat. Keegi ei julgenud enam otsekohe tema kallale minna, muudkui püüdsivad lämmastavat rõngast tema ümber teha. Ta ei hoolinud nende püüdmisest, vaid raius edasi. Seal kõlas läbitungiv valukarjatamine viimse sulase suust ta kõrvu. Jaanus pööras ennast häkiste ümber. Kolm jalasulast olivad t'al tagant tee kinni pannud. Nende seljataga nägi ta majaukse laiali lahtiläinud olevat ja viimse sulase keha põigiti läve peal maas. Õnnetu oli ennast surmahirmus maja sisse püüdnud peasta, aga ust lahtitehes trehvas teda surmav hoop, ja ta langes uksega ühes kotta. Lahtine uks äratas Jaanuses uue mõtte. Ta oli nüüd üksipäini verejanulise salga vastas, igaltpoolt hirvitas t'ale verine surm vastu - ja eluhimu ärkas vägevaste noores mehesüdames. Ta lasi korra mõega rõngas ümberringi vihiseda, nii et seljataga mahti sai, kargas häkilise tuhinaga teetakistajate kallale, raius esimese kahe kolme hoobiga tükkideks, ajas teisele mõega kaelast läbi ja hüppas sulase surnukeha üle maja sisse. Keegi ei julgenud teda tagaajama minna. Isandad ja sulased jäivad liikumata seisma ja üks luges teise silmist: "Ei mina selle küüsi himusta langeda. See ep ole talupoeg, ep ole inimene, see on kurat!" viimaks tõstis üks ägedam oma häält: "Rebane on ise lõksu läinud. Meil ep ole muud teha, kui pistame pesa põlema ja võtame t'a odade otsa, kui kusagilt haugust välja tahab hüpata." Seda nõu võeti rõõmuga vastu. Terve salk lagunes mäda hoovi, elumaja ümber, laiale, et väljahüppavat kodanikku piikide otsa võtta. Ajavärav, mis Jaanuse tua akna vastu aeda viis, niisamma aken seisivad lahti. Neid pandi kinni. Oli sealt keegi enne läbi peasnud, või mitte? Ümberpiirajatele ei tulnud see mõtte pähägi. Sulased korjasivad laasta ja raagu seina ääre ja pistsivad põlema. Tuleleek lippas kiireste mööda seinu ülesse, hakkas katusesse, pääsis lahtisest kojauksest maja sisse, ja vuhises varssi tulise ussikeelte viisi aknatest välja. Tuli vingus, kui oleks t'al kahju, seda maja, õnneliku inimeste peakatet ärahävitada. Jaa silmapilk ootasivad põletajad õnnetuma, tulest ja suitsust tagaaetud noore peremehe valukisa kuulvat, oot-ivad teda põleva riiete ja kärvand juustega väljahüppavat. Aga kõik jäi vait ja rahule põlevas majas, muudkui sädemed prõksusivad ümberringi ja tantsisivad otsekohe taeva poole keerleva suitsusamba sees... vana Tambet laamas ikka veel hoovivärava lähedal maas. Hoop mõegaseljaga oli ta paljast pead raskeste põrutanud, verekautamine teda võimatumaks, hirmus õnnetus teda uimaseks teinud. Pool põesakil vahtis ta põnevil silmil tulde, verised juuksed rippusivad t’al sassis üle otsaesise, suu seisis lahti, alumine lõug rippus lõdvalt rinna peale ja värises vahel krampis. Sealsammas kõrval toetas ennast Oodo ikka veel vastu palkaeda, käed vahelite rinna peal ja vaatas vihase mokamuigutamisega pealt, mis seltsimehed tegivad. Tema teadis, et vaenlane praegu põlevas majas jälestavat otsa leidis ja ei tunnud rõõmu! See ei olnud mitte ausa mehe kättetasumine, see jättis uue, kustutamata märgi tema auu külge. "Jaanus, poeg, kus sa nüüd oled?" sosistas vanamees oma ette. Oodo kuulis seda ja ta silmas välkus silmapilguks kahjurõõm, mis aga kohe kadus. "Sinu poeg põleb praegu seal majas," ütles ta tumedalt. vanamees kuulis küll, aga ei pöörnud pead ümber, ega vastanud midagi. Muudkui vaevalt arusaadavalt raputas ta pead. "Kas kuuled, vanamees," ütles Oodo uueste, "sinu poeg saab seal elusalt ärapõletud. Teeb see sulle rõõmu?" Jälle ei vastanud Tambet midagi, aga seekord käis koguni kerge naeratamine ta näu üle. See naeratamine ütles: "Oleks m'u Jaanus veel põlevas majas, ei see ennast laseks niikui põrssakest praadida. See põrssakene võtaks pannil vartpidi ja ehitaks kokkade päid." Korraga kuuldi tule vingumise ja praksumise läbi häkilist, läbitungivat kiljatamist. vaene Maanus oli leekide vahele sattunud. Üheks silmapilguks paistis ta kahvatand nägu valusalt võeriti kistud joonetega pööningi akna vahel. Siis langes tükk katust sisse, suits pahvatas kotiga ülesse, kitsad leegid vuhisesivad senna tänna - ei muud häält enam, kui tule pragin... Kes karjatamist kuulnud olivad, jooksivad kokku ja küsisivad kartlikult, kas see "tema ise" olnud? Aga need, kes õnnetuma, tule roaks saanud poisi nägu olivad näinud, raputasivad vaikselt pead. Kahtlane imetus täitis kõiki. "On ta juba valmis, või laseb ta ennast häälttegemata surnuks põleda?" mõtlesivad n'ad. valju mürinaga kukkus kattus sisse. Tulesädemed lendasivad kaugelle ümberringi, ait ja tall hakkasivad põlema, hooviseinu lakkus leek. Hakati hoovist välja põgenema. Oodo ärkas oma tuimusest. Sulaste nõu oli, vana Tambeti tulesse visata, aga Oodo käskis teda ülestõsta ja lossi kanda. Terve salk kogus ennast põleva hoonete ette metsa ääre. Endine ülemeeline lust oli kadunud. Tule eest pelgudes, olivad endi surnud ja haavatud kaasa võtnud, ja seal leiti, et kolm õitsevat noortmeest, kes oma vanemate rõõm ja armukeste igatsus olnud, kergemeelelist tempu eluga olivad maksnud. Peale selle olivad kolm sulast surma leidnud ja mitmel teistel tunnistasivad rasked haavad, et lustilik nali kurvaks tõsiduseks oli saanud. Pikkamisi lagunesivad põlevad hooned, kuni viimaks suitsevaks tukkide hunikuteks kokkulangesivad. Kõrge korsten üksi seisis veel ja sirutas oma suitsend pea, kui musta ähvarduse taeva poole. Kuni viimse silmapilguni näitis pealtvaatjatelle, kui peaks kord suutumaks kadund Jaanuse vägev teha auravaist riismetest ülestõusma. Aga üksi sinakas suits keerles mustava tukkide otstest üles ja ühendas ennast kõrges õhu sees ujuvaks hallpunakaks pilveks. viimaks roniti sadulasse ja hakati pikkamisi kojupoole sõitma. Jutuhäält ei olnud kuulda. Toored sulasedgi ei julgenud kiitlema hakata. võit oli vähä auu toonud. Metsa talu varemed aurasivad kuni öösseni. Siis langes kerge vjhm maha ja kustutas viimse sädeme sütehunnikust. Kõrge korsten seisis veel kaua püsti ja varesed, kes ammu tutvaid hooneid ei leidnud, lendasivad imestusega kraaksudes tema ümber. Talve tuli ja kattis riismeid lumega. Üks pessast aetud hunt pesitses ennast tühja ahju sisse. Korstna süsimust pea läks lumivalgeks. varesed siblisivad vahel ta paruka maha, aga ta sai jälle uue. Kui kevade poole jälle pehmemad tuuled puhusivad ja lumi sulama hakkas, tegi niiskus vana korstnat rabedaks. Tük tüki järele pudenes lubja küllest. viimaks lükkas üks vali lõunetuul ta vana kere niisuguse mürinaga ümber, et ahjus pesitav hunt kohkudes väljaputkas ja alles teisel päeval jälle kartlikult sisse julges pugeda.
13. Kevade tuli - 1343ma aasta kevade. Jüri-kuu näitas, niikui kõik Jüri-kuud, ka sell aastal oma sagedaste muutmat nägu. Lõunaajal paistis päike selgeste ja armsaste sinisest taevast maha, õhtul läks ta särades looja ja taeva äär ümberringi lõkendas veel kaua kullases, punases, roosas ja viioleti värvides. Inime rõõmustas ja tõutas hommseks kena päeva. Aga näe - vaevalt kadus viimne karm sügava sinise võlvi piirelt, seal värvis t'a ennast teinepool mustjaks halliks, käre homikutuul kihutas pilvesalgad üle terve taeva, vihm, lumega segatud, kahises maha. Homikul oli taevas hall, tuul külm, maa mudane, sopase vee tõkked sirisesivad heinamaalt mustjasse ojasse. Ühel pimedal ööl - see oli Jüripäeva öö - pidas üksik ratsaline oma hobuse ühe kõrge künka peal kinni, mis umbes poolteist penikoormat Tallinnast seisab. Ratsaline oli ennast suure mantli sisse mässinud ja kübara sügavasse silmade peale tõmbanud. Öö oli, kuda ööldud, pime. Taevas oli mustjahallitäpiline, niikui mättane maa. Pilvetäpide vahel joosivad ristipõigiti heledamad jooned, kelle läbi kuu kiired vähä kuma magaja maa üle valasivad. Soe õhtutuul kohas tumedaste ümberkaudseis metsades ja vingus läbi üksiku männa okate, kelle all ratsaline seisatas. Pooletunni kaugusel tema seisupaigast särasivad Loodijärve lossi valgustud aknad kui kassisilmad metsa mustavast põhjast välja. "Seal on võeraid koos," ümises ratsaline, lossi poole vaadates: "nüüd ehk oleks kerge, tervet pesa kaudata. Aga tehku talupojad, mis tahavad. Mina nende õnnetust ei püija. Jumal nendega!" Ehk küll kõrgel seisupaigal, tuule käes, sugugi palav ei olnud, võttis ratsaline siiski kübara peast ja pühkis käega paar korda üle otsaesise. Pilvetompid lagunesivad ühes kohas vähäke, segane, kaduv valgus langes mehe näu peale. See nägu oli veel noor, ja, ehk küll kahvatanud ning sissevaunud paledega, siiski kaunis mehelik ja iseäranis tõsine. Ta pani kübara jälle pähä, võttis siis mantli alt tõrvalondi välja, lõi tuld, pistis londi põlema ja hoidis ta ülevel. Leek lõkendas kõrgesse tuule käes. Imelik oli, mis nüüd sündis. Ümberringi, niikaugelle kui silm ulatas, välkusivad pimeduses tuled ülesse, mis paar silmapilku põlesivad ja jälle kustusivad. Noormees männa all ootas umbes veerand tunni. Selle aja sees paistsivad ja kadusivad üksikud tuled ühtepuhku edasi. viimaks jäi kõik tükiks ajaks jälle pimedaks. Aga nüüd tõusis ühes kohas uus tuli, mis aga enam ei kustunud, vaid iga silmapilguga kasvas, kuni leegid tornikõrguselle lendasivad ja ööpimedust ümberringi päävavalguseks muutsivad. See ei olnud enam tuli, see oli tulekahi. Üks veike mõis põles. Ei kestnud kaua, seal purtsas teises kohas veripunane leek otsekui maa seest välja, kasvas kiireste ja läks suuremaks, kui esimene. vaevalt oli see sündinud, kui kahes, kolmes, neljas uues kohas uued tulekahjud väljatekkisivad. See näitas, kui oleks Eestimaa pind lõhkenud, ja vuhiseks maakera põlev sisikond lugemata pragudest välja. Lähädal ei olnud enam ööd, pimeduse mustjad-hallid viirud tulede vahel kadusivad kordamööda täieste, siis läksivad kõikudes jälle laiemaks, niikuda leegid kõrgemalt ehk madalamalt lõkendasivad. Lõppemata kauguses, kus silm tuleleeki enam ei näinud, liikus verekarva puna taeva veerel. See ei olnud enam kogemata õnnetus, see oli mässamise märk! Ei olnud enam kahtlemist, et kõik lahtised mõisad ümberringi põlesivad, ja mitte üksi mõisad, vaid iga hoone, kelle all Daanlane ehk Sakslane oli elanud. Talupoeg, viimse veretilgani väljakurnatud, võttis viimse jõu kokku ja müristas ärkanud priiusehimu hirmsaste isandate kõrvu. Nende põleva majade tuli pani taevast punetama, varssi värvis nende veri ka maad punaseks. Nüüd saivad isandad hirmuga aru, kui kardetav see on, inimest lojuseks alandada. Sest lojuseks alandatud talupojad ei hoolinud enam inimese halastusest, vaid kautasivad kohe jalapealt, mis vihatud sugust nende kätte sattus. N'ad raiusivad mehed tükkideks, kägistasivad naesed ära ja viskasivad väetimad tulde. N'ad ajasivad neid kui metselajaid taga, otsisivad neid viimsest urkast ülesse ja tapsivad. Tume mühin, mis koledam oli, kui öövaimude möllamine, kui tuule kohin, tõusis igaltpoolt üksiku künka ümber. Kui tasasem tuulehoog üheltpoolt puhus, kandis ta talupoegade metsalist rõõmuhõiskamist, oma vere sees pöörleva ohvrite hoigamist, emade haledat hüüdmist laste järele, kes armutuma mässajate piikide otsas kiljatasivad, hädakisa, sajatamisi, tule praginat koledas segaduses üksiku ratsalise kõrvu, kes ikka veel vana koha peal seisatas. Ta oli käed rinna peale pannud ja vaatas mõttes kaugusesse. Ta silmad läikisivad, kahvatand palgede peale tõusis kerge puna ja huuled liikusivad iseenesega rääkides: "Hakatus on tehtud - hirmus, verine hakatus. Taevas punetab mässamise leegist. Priiuse koit tõuseb veripunaselt. Aita, halastaja vaim, et ta niisamma jälle looja ei lähä!... vahura soov on täide läinud. Mis poeg ei teinud, seda tegi pojapoeg - ähvardav hulgumine kõlab üle terve maa, ja mina tema ärataja, mina tema kasvataja. Ta peletab rõhujaid. Tõeste? Oh lootus, sa oled magus! ... Kui heameelega oleksin ma neid väetimaid peastnud, kes täna ööse ilmasüüta surma langevad, aga ei või. Raudne sündmus nõuab võeraste viimast veretilka, kuni nende varjugi enam meie maal ei ole. Siis alles tuled vabadus tagasi, rahu kosutab kurnatud rahvast, hirm kaub vaigistud südamest, ja sina, jumalik haridus lautad oma valgust rõõmurikka paikade üle...." Rääkija jäi vait. Tema silmad hiilgasivad elavamalt, rind tõusis, hele lõke valgustas silmapilguks ta vaimustud nägu... Ta silm langes selle koha peale, kus Loodijärve loss tule paistel metsade pimedusest väljakumas. Seal oli kõik veel vait. "M’u vaene isa!" õhkas noormees, ja ta pea vaus madalamasse. Häälte ja hobusesammude kõmin kostis all, mis ikka lähämalle tuli. Üks salk ratsamehi tuli mäe jalal nähtavalle ja jäme hääl hüüdis ülesse: "Kas oled veel üleval, Tasuja?" "Olen küll. Tulge ülesse!" vastas noormees, keda "Tasujaks" oli kutsutud. Lühikese aja sees jõudis suur salk ülesse ja pidas üksiku ratsalise ees kinni. Need olivad enamiste Loodijärve talupojad. Neil olivad kerved, vikatid, nuiad, mõnel vanad roostetand mõegad, mis veel esivanemate sõdasi olivad näinud, sõjariistadeks ja kõikide nägude peal oli selgeste himu lugeda, neid mitmevärki sõjariistu niipea kui võimalik pruukida. Üks noorem hiiglase kasuga mees, keda Karu-Andreseks kutsuti, vehkis mõegaga korra läbi õhu, laksutas näppu ja ütles: "Kas peame pealehakkama?" "Kust t'e hobused kätte saite?" küsis Tasuja. "Tühendasime enne tulekut naabrimõisa tallisi," vastas Karu-Andres: "sellepärast m'e niikauaks jäimegi tulema." "Mikspärast T'e siis kohe lossi kallale ei läinud?" "Ei m'e julgenud ilma sinuta," vastas Karu-Andres, kes ülepea teiste eesrääkija nähti olevat. Kes sell' silmapilgul Tasuja silmi oleks vaatnud, oleks sealt seest salajat rõõmu leidnud. "Aga eks ma teile ütelnud, kui t'e mind endi eesvedajaks valitsesite, et ma selle tüki juures teid mitte ei või aidata," ütles ta. Salk jäi vait. "Pealegi on nüüd lossis kõik juba ärksad, on kõigist juba aru saanud ja ennast ettevalmistanud. Meid saaks häbiga tagasiaetama, ja kautaksime asjata oma verd." "Sest ep ole kõik ühtigi," hüüdis Karu-Andres, jälle mõeka vehkides: "mina lähän läbi, olgu kümme kuradit ees. Ega teisedgi maha ei jää." Salk tõstis tõendavat kära. "Eks t'e saa aru, mis parem on," hüüdis Tasuja valjuma häälega: "meil on ju aega. Kui pärast enam mehi kogub, võime lossi ümberpiirata. - Ehk peastavad n'ad endid seni Tallinna," lisas ta iseeneses juure. Mehed hakkasivad nurisema. Ühed ütlesivad, neil saada häbi olema teiste vendade ees, kes oma mõisad auusaste ärapõletanud ja peremehed teise ilma saatnud. Teised küsisivad otsekohe, mikspärast n'ad siis õiete väljatulnud ja mis nüüd tegema hakata? Ega n'ad ometigi laisalt teiste tegusi pealtvaadata tahta. Tasuja mõtles natuke aega. "Mehed," hüüdis ta, ja tema vägev hääl pani nurina korraga vaikima, "ma mõistan küll et t'e midagi teha soovite. M’e võime enestelle täna ööseks veel tööd teha. Mis t'e arvate, ega t'e munkasi ja muid sähärdusi musti lindusi üleliiga ei armasta?" Terve salk tungis selle küsimise peale, et keegi neist kiriku sulaseid üleliiga ei armasta. "Ma lämmataksin selle terve tõugu nende musta kuubede ses ära," lisas heldesüdamega Karu-Andres juure. "Siin on meil töö ootamas," rääkis Tasuja edasi. "Siit ei ole enam, kui umbes viis kuus penikoormat Padise kloosrisse. See klooster on küll alles noor, aga meie vendade higi läbi juba väga uhke ja rikas, ja kloostrivanemad peavad oma talupoegi hullemine nülgima, kui mõnni mõisnik. Meie oleme ratsa, ja võime kolme tunni pärast uhke munkadele alandust õpetada. Kas lähme?" Mehed tõstsivad suurt rõõmukisa: "Lähme, näitame pappidelle tuld põrguteele! Aitame kirikuhakkisi kloostri suitsu sees taeva lennata, kuhu n'ad meile tee nii üleliiga raskeks teevad!" Lühikese aja pärast kadus tasujatesalk Tasuja käsu all, lõuneõhtupoole kihutades, pimedusesse. Küngas jäi märkusesse, muudkui tuul sosistas ja vingus üksiku männa okstes, kui otsiks ta peidupaika nende koleduste eest, kelle kõla ta kohkuvasse maailmasse kandis. Sell hirmsal Jüripäeva ööl leidsivad Eesti' maal mitu tuhat inimest, Daanlasi ja Sakslasi mehi ja naisi, nõdrasi vanakesi ja väetimaid lapsi Eestlaste kaua kasvatatud viha läbi surma.
14. Mässava talupoegade salgad kogusivad ennast Tallinna alla, pärast seda, kui lagedal maal viimne võeras kautud oli. Nende hulk kasvas kuni kümnetuhandeni, kellel kõigil üks tahtmine oli, vabadust tagasivõidelda, ehk vabaduse eest võideldes otsa leida. Nende elu oli nii jälgiks läinud, et surm neile parema aegade hakatus näitas olevat. N'ad valitsesid enestelle vanemaid ja saatsivad saadikuid Soomlaste juure, neilt abi paluma. viiborg’i piiskop lubas neile mehi laevadega saata, kui Tallinn pärast langemist Rootsi kuninga valitsuse alla jääks. Linnas, kelle rahvahulk põgenejate läbi oli kasvanud, valitses hirm ja ahastus, kardeti, et talupojad kohe tormi hakaksivad joosma ja siis oli kõigil kuri ots oodata. Arvata oli, et ärritud Eestlased linnarahvaga enam halastust ei saaks tundma, kui maa isandatega. Salaja saadeti käskjalad Liivi ordumeistri Burchard von Dreyleven'i juure abi paluma. Aga Eestlased ei hakkanud tormi jooksma, vaid piirasivad linna üksi ümber. N'ad ootsivad veel üht suuremat salka, mis Tasuja käsu all Padisi kloostri paljaks riisunud ja mungad surma saatnud, ümberkaudse talupoegadelle aidand, endi isandaid kautada ja Läänelasi mässamisele ärritanud oli. Läänemaalt tungis mässamise tuli üle meerekaela Saaremaale, kelle tugevad pojad ühe päevaga ligi tuhat Sakslast surmasivad ja ordukubjast oma lossis ümberpiirasivad. viimaks jõudis ühel päeval Tasuja selts laagrisse ja sai rõõmuhõiskamisega vastuvõetud. Tasujat tundsivad enamiste kõik, aga tema minevik ja päris nimi oli üksi mõnele ta oma meestest teada ja nendele oli ta kõvaste käskinud, seda salaja pidada. Kui Tasuja laagrist läbi suure telgi poole sõitis, mis vanemate nõupidamiste tarvis oli ehitatud, ei lõppenud rõõmukisa, noored ja vanad püüdsivad tema kätt suruda, teda lahke naeratamisega teretada. "vaatke, nooremad!" hüüdis üks hall vanamees, "see on tubli Eestlane. Meie ep oleks ilmasgi vabaduse mõtet julgenud võta, kui tema mitte jala läbi terve maa ei oleks rändanud ja igaühele otsekui uut vaimu sissevalanud. Kas ta pole sada korda surmahädas olnud, kas ta pole kaua pidanud rahva nõrkend vaimu ja piitsahirmuga võitlema, nii et iga muu oleks ammugi tüdinenud, - aga tema saatis võimata asja korda." "Räägitakse, Sakslased peavad teda ka kurjaste nülginud olema," ütleb üks noorem. "Aga kas ta ilmasgi on kaevanud" hüüdis vanamees elavalt: "kas ta ilmasgi iseenesest on rääkinud? Ei sõna. Kui küsisid, tegi teist juttu Ei see kuula enesest niipalju kui sääse pirisemisest." "Ma olen kuulnud," algas üks kolmas, "et ta koguni talupoeg ei pidada olemagi. Olnud ise prii mees ja mõisa omanik, aga sellepärast, et ta talupoegade eest seisnud, olla Sakslased ta mõisa põlema pistnud ja ta omad kuni viimseni äratapnud." "Ei ta talupoeg küll ei ole," tõendas üks neljas, "ta loeb Reekani, Juudi ja Mustlase keele kirjasi ja peab nende Sakslastelle, keda ta mehed mahanuiavad, saksakeele vastama, mis vahutab." Kui Tasuja vanemate telki astus, olivad vanemd parajaste nõupidamiseks koos. Nemad olivad aastate poolest kõik vanemad, kui Tasuja, mõned juba halli peadega, aga kui tema sisseastus tõusivad kõik ülessv ja teretasivad teda rõõmuga peaaegu aupakkumisega. Siis istusivad rõngas maha. Üks nendest, kõrge, kuningliku kasuga hallpea, keda teised kui ülemat vanemad auustasivad, pööras ennast Tasuja poole ja ütles: "Tasuja, poeg, sa tuled raskelt, vaevarikkalt töölt ja saad väsinud olema. Ütle, kui kaua sa puhata tahad?" "Ma olen valmis, kõigeraskemat tööd kohe ettevõtma, kui see meie asjale kasu toob," vastas Tasuja kindla häälega. vana vanema silmad veeresivad heameelega üle nooremehe sirge, siiski tugeva keha ja tõsise, kahvatand näu. "Sa oled meie rahva auu ja ilu," ütles ta, "sinu kätte võib ta julgeste oma õnne uskuda. Kule, mis meil nõuks on. Meie ootame igapäev Soomemaalt abi, ega taha enne tormi hakata jooksma. Meie peame linna kõvaste ümberpiirama, et keegi sisse ega välja ei pääse. Selletarvis peame oma seisukoha kartmataks tegema. Meie seljataga seisab Loodijärve loss, kellel hulk sulaseid kaitsjateks on, ja kuhu pealegi palju põgenejaid maalt on peasnud. Need võivad meile tuska teha, sest kui linna mehed välja juhtunud langema, tulevad need lossist seljatagant meie kallale ja meie sattume kahe tule vahele. Sellepärast peame oma seljatagust puhtaks tegema, see on, lossi, kas ärarikkuma, või oma meestega täitma." vanamees jäi pisut vait. Ka Tasuja ei rääkinud, vaid vaatas tõsiselt enese ette maha. "Ma tean, et sina siit poolt äärest mees oled - eks ole?" küsis peavanem. "Jah," vastas Tasuja lühidelt. "vaata, siis sa tunned ümberkaudu kohtasi kõigeparemine, tunned ka Loodijärve lossi ligemalt - eks?" "Jah, tunnen." "Siis on nõu leitud. Kas sa tahad oma meestega lossi kallale minna? Olgu ta nii tugev, kui iial tahes, ma mõtlen, ega sina oma karudega hirmu ei tunne. Kas tahad?" Tasuja ei vastanud kohe. Ta vaatas mõteldes enese ette maha. viimaks tõstis ta pea ülesse, vaatas ümberringi ja küsis: ,,Kas keegi teie hulkas ei ole, kes seda tööd ennem oma peale võtaks?" Kõik vanemad jäivad vait. N'ad ei saanud Tasujast aru. Kui see nägi, et mingisugust vastust ei tulnud ja peavanem suud uue seletusele lahti teha tahtis, ütles ta kindlaste: "Minu mehed on täna väsind, aga homme, enne kui päike tõuseb, oleme lossi ees." Seda ettevõtmist rõõmuga heaks kiites tõusivad vanemad üles ja läksivad välja, igaüks oma salga juure. Nõupidamine oli lõpetud. Ka Tasuja astus telgist välja. Õues tõmbas ta korra sügavaste hinge ja vaatas ümberringi, kus lugemata vendade silmad usaldades temale vastunaeratasivad ja ümises isienese ette: "Isamaa kõige üle!" Ta vautas kübara sügavamasse pähä ja hakkas oma meeste juure sammuma. Ta ei olnud veel kaugeile jõudnud, kui korraga laagri viimses otsas valju kära tõusis. Suur salk mehi oli ennast ühe katkise riiete ja sassis juustega inimese ümber kogunud, kes, oma keha elavalt liigutades ning kätega vehkeldes, midagi näitis jutustavat, mis kuuljaid kangeste kihama pani. "Lähme vanemate telgi juure!" karjusivad mehed ja terve salk hakkas, ennast kui lumekuul ühtepuhku suurendades, laagri keskpaiga poole veerema. "Mis seal on?" hüüdis Tasuja, kui n'ad tema lähädalle jõudsivad. "Rüütlid tulevad! Ordumeister tuleb meie kaela!" karjuti vastu. Rahvahulk vedas Tasuja enesega kaasa. vanemad jooksivad kära peale kokku. Hirmutavat sõnumit kuuldes, kogusivad n'ad endid telki ja kutsusivad sõnumetooja sisse. "Katsu rahvast vaigistada," ütles peavanem Tasujalle, mispeale see kõrge kivi peale astus ja oma vägeva häälega hüüdis, nii et see läbi kära kostis: "vennad, jääge rahule! veel ei või rüütlid lähädal olla, ja senikui n'ad seia jõuavad, võime kõik veel heaks muuta. Laske vanemaid rahus nõu pidada. Ma palun." Sellepeale jäi kära vähä tasemaks, muudkui pomisemine kohas kui merelaenetamine telgi ümber. Tasuja astus kivi pealt maha ja läks telki. "Ordumeister ise on tugeva väega üle Harjumaa raja astunud," rääkis narus sõnumetooja. Tema kõneles takistava hingega, ühtepuhku luksudes ja kogeldades, niikui inimene, kes palju joosnud ehk raskeste ehmatanud on: "Ma olen neid ise näinud... see oli hirmus... oh, see oli hirmus. Ma ei suuda rääkida. Kus n'ad meie mehi kätte saivad, seal n'ad raiusivad n'ad... oh, mu keel jääb kangeks, seda rääkida ... n'ad raiusivad n’ad mõekadega tükkideks, ehk poosivad neid oksa, n'agu koerapoegi. Kõik maa ümberkaudu on hirmu ja ahastust täis, ei kellegil enam nõu ega abi. Meie oleme kadunud ... kadunud ... kadunud!..." Rääkija pani mõlemad käed silmade ette ja hakkas valjuste nutma. vanemad vaatasivad tummalt teineteise otsa. vaikuses, mis tükk aega tekkis valitses, kõlas üksi sõnumetoja nuutsumine otsekui paha ettekuulutus. .. "Kui kaugel sa arvad praegu rüütlid olema?" küsis viimaks peavanem. Nutja pühkis käega silmi, tõstis pea üles ja hakkas uueste rääkima: "Kui mina neid nägin. . see oli tunaeile peale lõunat, meie olime veike salk ja poosime põlend rnõisa hoovi peal kubjast üles, keda keldrist väljatõmbasime. korraga tuleb metsa nurga tagant lõpp'mata hulk ratsalise välja, kõik raudriides ja kiibrites, ja piigid välkusivad päikese paistel. Kui esimesed meid silmasivad, tormasivad otsekui tuulispask meie kallale. Mina jõudsin vaevalt keldrisse suure tõrre alla pugeda. Teised saivad kõik piikide otsa, n'agu kiisad vardasse võetud. Mina vabisesin kui haavaleht, ega julgenud enne ööd pead tõrre alt väljapista. Kõik kära oli ammugi vaikinud. Nüüd hakkasin kõigist jõust Tallinna poole putkama, jooksin minevase ja üleminevase öö läbi, päeval peitsin ennast metsades ja rabades, et keegi ei nääks. Juhtusin veel korra Saksa ratsamehi silmama, kus n'ad ühte küla parajaste põletasivad. Ma pistsin kui tuul plehku, ega vaadanud enne ümber, kuni kaks penikoormat olin jooksnud." Naljakas reisijutustamine, ehk küll pool nutuse häälega sai jutustatud, kiskus vägise naeratamise vanemate mureliku nägude peale. Esimene ehmatus kadus ja uus julgus tuli lootusega ühes. "Aga sa ei ütelnud ikka veel, kui kaugel sa rüütlid praegu arvat olevat," ütles peavanem jälle. "Kui ma neid eile ennelõunat viimast korda nägin, olivad n'ad Tallinnast umbes kaheksa kuni üheksa penikoormat kaugel," vastas jutustaja järelemõteldes. "Ma arvan, palju ligemalle n'ad seni ep ole jõudnud, sest et meie salkasi tagaajavad ja külasi riisuvad." "Hea küll," ütles peavanem lühikese mõtlemise järele: "sina, sõnumetooja, mine välja ja jutusta meestele oma põgenemise lugu niisamma naljakalt, kui meile. See teeb neile enam nalja, kui hirmu. Ja meie, vennad hakkame uueste nõu pidama, mis nüüd pealehakata." Sõnumetooja läks välja. vanemad istusivad täna teistkorda koos maha. Hakati arutama. Mõtted olivad mitmesugused. Muudkui sess olivad kõik ühemeelelised, et orjapõli pidi kaduma - või elu. Peavanema heaksarvamine kaalus nende poole, kes nõu andsivad, maad Liivi ordu kaitsemise alla pakkuda ja ordule aastamaksu anda. Tasuja, kes kaua vaikselt pealt oli kuulanud, tõusis üles ja palus sõna. "Peavanemal on õigus," rääkis tema: "meie jõud ei ulata veel kahe vaenlase vastu. Mina arvan, meie pakume ennast ordu ülemvalitsuse alla ja katsume selleläbi nende sõjaväge niikaua eemal hoida, kuni Soomlased tulevad. On Tallinn kord meie käes, siis võime ka rüütlitega tugevamast' rääkida." "Ma kardan aga," ütles üks vanem vahele, "et ordumeister meie pakkumist vastu ei sa võtma. Rüütlid saavad liiga uhked olema, et meitega, kui mässava talupoegadega kauplema hakata." Tasuja kuulas tähelepannes, mis vanem ütles ja rääkis edasi: "Siin on vanemal, kahju küll, õigus. Pealegi on rüütlitel veel teine põhi, meie vastaliseks heita. Nemad kardavad vist, et nende endi maades talupojad sedasamma hakaksivad tegema, mis meie. Ja kui n’ad meid võidavad, siis kisumad n'ad Daanlaste käest kulude tasumiseks muidugi hulga maad ära. Nii jääb meile vähä lootust, neid oma poole tõmmata." "Siis võitleme! Tulgu mis tuleb," hüüdis üks nooreni vanem. "See saab vist viimaks meite ainus nõu olema," ütles Tasuja rahuliselt. "Nüüd on minu nõu see: Meie saadame käskjalad ordumeistrille vastu, kes t'ale meie allaheitmist vabaks, maksuandjaiks vasallideks pakuvad. Ehk viivitab ta oma tulekuga veel ühe nädala. Seks ajaks on Soomlased siin ja teie joosete maa- ja merepoolt linna peale tormi. Mina lähän, kuda lubasin, homme homiku vara lossi ette ja katsun ta vähämast kolme päeva sees kättesaada. Juhtub siis, et ordumeister siiski varem seia jõuab ja teie kallale kipub, enne kui linn teie käes on, siis langen mina oma meestega lossist nende selga ja võtame rüütlid kahe tule vahele. Ehk saame neistki sedaviisi jagu." "Sinu nõu on mõnus," ütles peavanem: "muudkui üks asi on kahtlane. Kui sa tõeste lossi kätte saad, ja sess ma ei kahkle, siis on karta, et ordumeister, enne kui seia jõuab, oma terve väega teie kallale tuleb. Siis olete teie kadunud, ja meie oleme ilmaasjata oma kõigeparema salga kautanud." "Enne aga teeme meie neile tubliste kahju," ütles Tasuja rahuliselt: "ja viidame nende aega, nii et teie paremine jõuate ennast ettevalmistada. Pealegi seisab aga loss metsa sees ja rüütlite teest kõrval, kui n'ad otse sealtpoolt tulevad, kus neid nähtud on. N'ad ei sa meid tähälegi panema." Tasuja selge sõnadega arutatud nõu võeti ühel meelel vastu. vanemad tõusivad üles ja astusivad õue, kus rahvas ikka veel vaikselt kõnerikka sõnumetooja reisijutustamist kuulas. Kui vanemad välja tulivad, astus jutustaja oma kivi pealt maha, Tasuja astus üles ja andis rahvalle võetud nõu teada. Teda võeti hõiskamisega vastu. Nüüd valitseti käskjalad välja ja veel sellsammal tunnil sõitsivad n'ad, rahva õnnesoovimisest saadetud, laagrist välja, orduväge ülesotsima.
15. Teisel homikul tõusis Loodijärve lossis kära: "Mässajad piiravad lossi ümber!" Lossis oli, kuda peavanem õiete oli arvanud, inimeste hulk põgenejate läbi palju suuremaks tõusnud. Peale naiste ja laste olivad seal umbes sada võitluselle valmis meest koos. Uue sõnume peale tõttasivad kõik, mehed ja naesed, lapsed ja vanad lossimüüri peale. värava ligidal seisatasivad umbes kolmsada ratsalist, kelle hulgas palju endisi lossitalupoegi äratunti. N’ad olivad kõik oma lihtlabases talukuubedes. Eestlased ei armastanud endid võera uhke hilpudega ehitada, mis neile ärahävitud mõisades küllalt kättelangesivad. Üksi sõjariistad olivad võerad ja läikisivad tõuseva päikese paistel. Teiste hulgast paistis kõigepealt Tasuja oma kõrge kuju, toreda hobuse ja kukesulgede läbi välja, mis t'al kübara peal lehvisivad. Tema käenäitamise peale veeretas üks ratsaline valge lipu lahti, sõitis otsekohe müüri ääre ja hüüdis valju häälega ülesse: "Kes teitest on lossiperemees?" Oodo, kes käed rinna peal talupoegi põlates silmas, vastas järsku: "Mis tarvis?" "Oled sina Oodo von Raupen, Loodijärve lossi peremees, siis kuule, mis selle maa vaba Põllumeeste vanemad sinu käest nõuavad. Anna see loss, mis sinu ei ole, ilma vastupanemata meie kätte, siis võid sina ja igaüks, kes mitte sõjariistu ei kanna, vabalt Eestimaalt välja minna, kuhu tahad. Kõik sõjamehed aga saavad vangi võetud ja kinni hoitud, kuni kindel valitsus seia maale tuleb." "Aga mis siis, kui ma enne seda sind ja sinu seltsilisi koeraviisil lasen vitsutada, mis siis sünnib?" küsis Oodo pilgates. "Kui sa vanemate tahtmist kohe ei täida," ütles vaherääkija rahuliselt, "siis saab loss tormiga võetud, maapealt ärahävitatud, ja kõik, kes lossis on, peavad ilma armuta surema. Nii on vanemate tahtmine ja nii saab ta täidetud. valitse ise ja anna kohe vastust." "Kasi, koer!" kärgatas Oodo, kelle häkiline loomus niisugust teutavat ähvardamist külmalt ei jõudnud väljakannatada: "mässava pärisorjadega mina ei kauple." vaherääkija pööras hobuse ümber ja sõitis omade juure tagasi. Ka Emiilia oli valli peale tulnud. Tasujat silmates kohkus ta, vaatas, vaatas, raputas pead ja pööras ennast venna poole küsimisega: "Kas nääd seda ratsalist, kellel suled kübara peal on?" Oodo tahtis midagi põlgavat sõna ütelda, aga ta silm langes pool tahtmata Tasuja peale, kes umbes viiekümne sammu kaugusel võis olla, ja ennast parajaste täie näuga lossi poole juhtus pöörama. Oodo põrkas tagasi ja jäi põnevil silmil vahtima. Tasuja, kes seda tähele pani, pööras ruttu ümber ja hakkas oma meestele käskusi andma. "Kui ma mitte tõeste ei teaks, et ta tulesse jäi, ma vannuksin, et see tema on," pomises Oodo. "Noh?" küsis Emiilia värisedes. "Ma ei tunne teda... koer, niikui teised," urises Oodo. All hakkasivad ümberpiirajad kihisema. N’ad astusivad hobuste seljast maha, sidusivad hobused kinni ja lautasivad endid puude all laiale. Oodo oleks heameelega kohe hobuse selga istunud ja kõigi meestega talupoegade kallale läinud, keda ta arvas piitsaga üksi pakku ajada võivat. Aga rüütel Kuuno, kes juba enne mässamise algamist võersi oli tulnud ja kardetava aja pärast sõbru mahajätta ei julgenud, seisis kõigest jõuust selle vastu. Oodo andis viimaks järele ja läks, veel kord vihaselt piitsa talupoegade poole raputades lossi sisse. Müüri peal jäi vaiksemaks, muudkui sõjamehed käisivad edasi tagasi ja hüüdsivad pilkamisi ning sõimusõnu alla, kellepeale talupojad vastust võlgu ei jätnud. Selle terve päeva kõlas raiumine metsast. Ümberpiirajad tegivad tormiredelit ja müürimurdjat ihusivad sõjariistu ja laulsivad sõjalaulusi. Üksikud salgad luusisivad ümber lossi ja valvasivad, et keegi sisse ega välja ei pääseks. Õhtu tuli. Tuul oli valjumaks läinud ja kihutas pilveid kiirusega üle taeva. Pimedus tuli ruttu. Lossis võeti tuled üles. Magada ei julgenud sell ööl keegi. Rohked vahid valvasivad müüri peal. Ka Tasuja seadis vahid ümber terve lossi. Teised heitsivad maha. Tasujal ei olnud uinumise himu. Ta istus puukännu peale maha, toetas lõua käe peale ja hakkas mõtetes lossi poole vaatama. Tuul kohises tema pea üle puude ladvades. See kohisemine on öösse kohutav, ahastav …. See on, kui tõstaksivad öövaimud maaalust häält ja kuulutaksivad kuuljalle õnnetust …. Magaja seltsimeeste sügav hingetõmbamine kõlas rahus ümberringi, kui tuul vähä vaikis. Tasuja silmad otsisivad üht akent lossis, kelle tagant peenikese valge eesriide läbi valguse kuma paistis. Ta ei võinud enam sest aknast silmi ärapöörda. Tegivad vahel tukkuvad hobused seljataga müdinat, ehk lendas lähädal üksik öölind kahistades läbi okste, siis vaatas ta ettevaatlikult ümber; aga ikka venis pilk pikkamisi jälle vana koha peale tagasi. vahel käis mustjas vari üle kuma, jäi ka korra kauemalt seisatama, ja siis läksivad vahtija silmad suuremaks, igatsevamaks, kui ootaks ta, et vari ennast kehaks muudaks ja kuma seest kui valge ingel öö pimeduse sisse astuks. Siis pigistas ta silmad kinni ja huulede peal värises üks nimi... Pomisemine selja taga pani teda ümbervaatama. Karu-Andres rääkis unes "Mmm! Õmml.., jah, hulu nüüd!... Pea maha, n'agu kapsas... kaapsas... kaaaps..." Kui Tasuja jälle akna poole vaatas, kohkus ta häkiste ja jäi siis põnevil silmil, hinge kinnipidades, vahtima. Eesriie oli kõrvale lükatud, mustjas kuju seisis akna taga. Oleks öö valgem olnud, siis oleks vahtija all näinud, kuda see kuju oma õrna, kahvatand palet vastu külma klaasi surus, Jumal teab, mis üle sügavaste õhkas, ja silmadega talupoegade laagri pimedat kohta otsides, midagi iseenese ette sosistas. Kuju kadus varssi jälle akna pealt ja endine igav kuma paistis läbi valge eesriide. viimaks kustus ka kuma ja akna koht oli seinaga ühesugune pime. vahtija all aga istus veel kaua uneta oma kännu peal ja kurvad mõtted vaevasivad teda. Kesköö oli ammu möödas. Ligistavad hobuse sammud äratasivat Tasujat. Ta jäi kuulatama. Sammud vaikisivad, inimeste häälte kõmin oli kuulda. Paar minutid hiljem ragisesivad raud maas tuleva inimeste jalge all. "Kes seal on?" küsis Tasuja poole häälega. Lähämal silmapilgul seisivad kaks meest tema ees, kellest üks vahipeal oli olnud. "Oled sina ise, Tasuja?" sosistas viimane: "Ma toon Tallinna poolt käskjala paha sõnumitega." "Mis on sündinud?" küsis Tasuja ülestõustes. "Otse õnnetust küll veel mitte," ütles käskjalg: "aga kes teab, kas seegi kaua ennast laseb oodata." "Räägi, vend!" "Eile õhtul hilja jõudis ordumeister ratsaväega Tallinna alla." "Ometigi!" "Meie saatsime uued saadikud tema juure, allaheitmist pakkuma. Aga ka Daanlased linnas ja mõisnikud, kes tema juures on, katsuvad teda igapidi oma poole tõmmata. Ordurüütlid on nende nõus. Praegu on ordumeister veel kahevahel, võib olla, ehk kaalub õnn meie poole, võib olla aga ka, et homme juba viimne võitlus käes on." See sõnum pani Tasuja mehist südant värisema. "Siis ep ole enam aega viita," ütles ta kiireste: "enne homikut veel peab loss meie käes olema, ehk meie tuleme tühja käega tagasi ja aitame Teid võita ehk surra." Selle sõnumiga sõitis käskjalg minema. Tasuja äratas kõik omad üles ja andis neile teada, mis sündinud. "Meie peame kohe tormi jooksma," rääkis ta edasi, ja meeste läikivad silmad tunnistasivad, et n'ad sellega nõus küll olivad. "Sina, Karu-Andres, võta kakskümmend teist, roni üle ajamüüri aeda, kaks või kolm peidavad endid lossimüüri ääre paksu põesaste sisse, teised jäävad lusthoonesse. Kui meie ees tormama hakkame ja vahid müüri peal teile selja pööravad, siis katsuge n'ad kuulmata ülevalt mahapista. Siis ronige mööda kõrget kaske ülesse, kelle oksad üle müüri ulatavad, ja hüpake müüri peale. Seni jooseme meie eest tormi ja katsume värava lõhkuda." Kuulmata, niikui kehata vaimud, hakasivad mehed liikuma. Tormiredelid tõsteti üles, kakskümmend meest võtsivad pika, raske palgi õlade peale. Lossi hallid müürid kumasivad pimeduses, väravakoht mustas. Sennapoole juhtisivad mehed palgi otsa. Tormredelid pandi müüri na'ale ja mustad kujud ronisivad kassiosavusega ülesse. Esimene lõhkuja pauk raksatas vastu väravat. Aga lossi kaitsjad ei maganud mitte. Otsekui oleks erilase pesasse pistetud, nii tõusis üleval kihin ja kahin, tõrvalondid valgustasivad pimedust ja heitsivad värisevat valgust ülesronijate nägude peale. Sõjamehed tõttasivad müüri peale ja kui esimese ülesronija pea müüri äärele tõusis, läikisivad t'ale sõjariistad vastu. Ta püüdis neid vehkeldes eemalle tõrjuda ja müüri peale karata, aga üks lõi ta mõega maha, teine lõhkus t'al tugeva hoobiga pea. Surnukeha libises teiste kaela, tugevad käed hakkasivad redeli otstest kinni ja lükkasivad redeli mitme mehega, kes ta peal olivat, raksatades ümber. Niisamma sündis igalpool, kus Eestlased tormata katsusivad. Üks murdis kaela, teine luud ja liikmed, kes terveks jäivad, ajasivad redeli uueste ülesse ja tormasivad edasi. võitluse palavus ajas meeste vere keema, kartus kadus, oma elu unustades, püüdis igaüks teise elu kallale. Ajuti kõlas palgi müristamine värava pihta võitluse kärast üle. Aga sellega ei saadud palju kahju teha, sest ülevalt sadas viskodasi, noolest ja kiva palgikandjate kaela ja tappis mõnegi, nii et palk mahakukkus ja suure vaeva ning ajaviitmisega jälle võis ülestõstetud saada. Enam kui pool tundi juba vältas asjata tormamine, koit punetas taeva viirel, tõrvalondid visati ülevalt tormajatele vastu silmi ja võideldi poolvalguses. Tasuja, kes kõik selle aja juhatades omade keskel seisis, sai aru, et sedaviisi asjale hakatust ega otsa ei saanud ja hüüdis oma mehed tagasi. Tormajad taganesivad müüridest, tormiredelid ja müürimurdjat kaasavõttes. Üleval tõusis rõõmukisa. Pilkamised sadasivad alla. "Meie peame kaitsekatuse tegema ja selle varjus katsuma väravat lõhkuda," ütles Tasuja. "Karu-Andreselle viige käsku, et ta ennast ikka veel varjul hoiab." Mehed läksid sügavamasse metsa sisse, et lossist aru ei saaks, mis n'ad teha tahtsivad. Kohe kostis metsas tükk aega raiumine. Kahe tunni sees oli kaitse katus valmis. Päike oli ammu tõusnud, kui mehed müürimurdjaga uueste, aga seekord lossikaitsjate surmariistade eest varjatud, lossivärava poole liikusivad. Teised olivad hobuste selga astunud ja ootasivad, et kohe sisse tormata, niipea kui värav langeks. värav kõikus kangeste esimese tugeva põraka all. veel üks niisugune mõjus hoop, ja ta pidi langema. Ülevalt visati küll raskeid kiva ja tuld kaitsekatuse peale, aga see oli tugevast okstest ehitud ja mulla ning mätastega kaetad, nii et kahju ei kartnud. "Meie peame väljalangema," kiristas Oodo, kes rüütel Kuuno seltsis müüri peal seisis. viimane nikutas pead. Oodo käskis sulaseid ja võeraid hobuste selga istuda. Üks osa jooksis tallidesse. Aga juba langes värav koleda mürinaga maha ja Tasuja kannul ajasivad Eestlased kisaga sisse. vall jäi tühjaks, kõik tõttasivad alla, sissetungijatele vastu. Kange võitlus algas. Esimiste hulkas võitlesivad Oodo ja rüütel Kuuno. Tasuja silmas esimest, raius ennast sulastest läbi ja tikkus ta kallale. Oodo nägi teda, kuda ta otsekui vihane sõjajumal välkuva mõegaga tema poole tungis, vaatas korra ta põleva silmade sisse, hirmus mäletus sähvis kui välk ta peaajust läbi - ja häkilise ehmatusega pööris noor rüütel ümber, põgenes omadest läbi, lossitrepist ülesse. Saalis langes ta kahvatand kui surnu maha. Emiilia kummardas tema üle ja kuulis, kuda ta väriseva huultega hüüdis: "Ma olen vaimu näinud, surnu vaimu!..." Hoovis võitlesivad lossi mehed meeleäraheitmisega ja oleks karvapealt sissetungijad, kes kitsast väravast kõik sisse ei pääsenud, jälle väljarõhunud. Aga juba oli Karu-Andres oma meestega üle mahajäetud müüri lossihoovi jõudnud ja need langesivad nüüd suure kisaga kõrvalt Sakslaste kaela, kes pikkamisi lossi sisse taganesivad ja ukse enese taga kõiksugu riistadaga kinnitasivad. Eestlased hakkasivad ust lõhkuma. Kui Tasuja nägi, et Oodo tema käest oli pääsenud, astus ta hobuse seljast maha ja läks mõne mehega lossi lõunepoolse otsa, kus madal raudne uks alla lossikeldritesse viis. Uks sai kangidega lahtimurtud ja Tasuja astus meestega möda kitsast kivitreppi alla. Inetu sumbund hais voolas neile vastu. Üks kaasavõetud tõrvalont pisteti põlema ja valgustas kitsast võlvi, kus. kaks meest vaevalt üheteise kõrvas võisivad käija. võlvi tagumist poolt kattis hall pimedus. Mõlemal pool ääres viisivad mõned madalad ja kitsad paksupuused uksed veikse kongidesse. Need uksed, mis lukkus olivad, lõhuti sisse. Kongid olivad tühjad. võlvi viimases otsas oli veel üks pisukene, vaevalt nähtav ukseke, enam hauk, kui uks. Tasuja ise lõi selle kangiga sisse. Kui ta sisse astus, pidi ta sügavaste kummardama - kong oli vaevalt neli jalga kõrge. Seinad olivad niisked ja läikisivad rohekalt tule paistel. Põrandaks oli haisev pori. valgus ei pääsenud kusagilt sisse - siin valitses igavene pimedus. Tagumise seina na'al istus üks inimese kuju kõveras maas. Tema riided rippusivad kaltsudes liikmete külles. Pea oli sügavasse rinna peale vaunud, mõlema käega oli ta krampis oma aluse mudasse kinnihakkanud. Tasuja heitis selle kuju ette põlvili maha ja tõstis ta pea õrnalt üles. Märjad, hallid juuksed rippusivad libedas salkudes üle silmade. Kui Tasuja juuksed ärapühkis ja tule paiste otsekohe näu peale langes, põrkas tulenäitaja, endine lossitalupoeg, kahvatades tagasi ja karjatas: "Metsa Tambet!" Tambeti nägu ei olnud enam inimese nägu, see oli ühe surnu pealuu, halli, roheka nahaga kaetud. Kustund silmad olivad laiali lahtiläinud ja vahtisivad kangelt, koledalt, liikumata sügavaist haukudest välja... Kui Tasuja vähä aega seda surnunägu oli uurinud, vautas ta tema silmad õrnalt kinni ja lasi pea jälle tasakeste rinna peale langeda. "Otsas!" sosistas ta kuulmata isieneses. Kui ta jälle ülestõusis, oli ta nägu surnu karva, aga rahuline ja jäekülm. Seltsimehed kohkusivad teda nähes. See ei olnud inimese päris nägu. Niisuguse silmadega võivad mõrtsukaid unenäus nende ohvrite vaimud hirmutada. vaikselt astusivad mehed võlvist välja päevavalguselle. Eestlased olivad lossiukse mahalõhkunud ja tungisivad kotta. võideldes ja iga taganevat sammu verega müijes taganesivad kahanenud kaitsjad kojast suurde saali, mis juba naiste ja lastega pooleli täidetud oli. Tasuja tahtis parajaste jalga lossitrepi peale panna, kui üks üksik ratsaline tulise kiirusega lossiväravast sissekihutas. "Tasuja, Tasuja!" hüüdis ta juba eemalt. Tasuja pööras ennast ümber ja küsis: "Mis sõnumid sa tood?" "Mina tulen otsekohe Tallinna poolt," ähkis ratsaline takistava hingega, "ordumeister on terve väega ... meie kallale tulnud... ja meie mehed on hädas..." "Aga peavad veel vastu?" "Jah, aga paluvad sind appi, lahing on kibe." "Ma tulen," vastas Tasuja rahuga, "aga enne tahan siin asjad õigeks teha." Ta tormas trepist ülesse - saali. Siin panivad Sakslased, väriseva naiste ja laste ette müüri tehjes, viimse jõuga vastu Rüütel Kuuno võitles kui lõvi, ka Oodo oli oma uimastusest ärkanud ja raius kui meeletu enese ümber. võitlejad komistasivad iga silmapilk surnukehade üle, voolav veri tegi terve põranda libedaks. Sõjariistade kõlisemine, surmava hoopide tume kõla, sajatamine, hoigamine, naeste ja laste palved ja hale vingumine tegi kokku koledat kohinat, seda tormikohinat, kelle möllamise peale kõigesügavam vaikus - surma vaikus tuleb. Tasuja tungis omadest läbi, kes tema tulemist rõõmuhõiskamisega teretasivad. Ka Oodo silmas teda. "Seia, verine koer!" karjus ta, Tasuja poole püüdes, "näita kas sa suremata oled!" "Sa ise tahad?" hüüdis Tasuja, eneselle teed väljakutsuja poole murdes, "olgu sulle surm minu käe läbi veikseks nuhtluseks minu isa tapmise eest!" Nende mõegad kõlisesivad kokku.. "Jaanus!" kiljatas Emiilia. Aga juba välkus Tasuja mõek kõrges ja vaus siis otse vastase südamesse. Oodo langes hingetumalt rüütli Kuuno jalge ette maha, kes t'ale oli tahtnud appi tulla. "Üks ohver on langenud - nüüd langegu teine!" hüüdis Tasuja ja tungis rüütli Kuuno kallale. Seal langes Emiilia ta jalge ette maha. "Jaanus, halasta, halasta!" kiljatas ta, Tasuja põlvede ümbert kinnihakates. See ootmata juhtumine pani simapilguks kõik kära vaikima. Surmavad käed puhkasivad, kõik silmad vaatasivad Tasuja peale, kes liikumata seisma oli jäänud. "Halasta?" kordas ta karedalt, "kes halastas minu vaese isa peale, kui ta haisevas keldris elusalt mädanes?" "Sa oled ohvri saanud," vastas neiu paludes, "süüaluse oled sa praegu surmanud. Halasta ilmasüüta peale." "Kas see on ilmasüüta, kes minu vendade verd valab?" "Siis halasta meie endise sõbruse pärast ta peale, mõrtsukas!" karjatas Emiilia meelt äraheites: "ta on minu peigmees." Tume korin kostis Tasuja huulte vahelt, mõek kukkus kolisedes maha. Sell silmapilgul oli ta nägu niisugune, kui see, mis ta isa surnukeha juures seltsimehi oli kohutanud. Ta seisis tükk aega külm ja kange, kui kivist kuju, paigal, käevarred rippusivad lõdvalt allapoole, värin käis läbi terve keha, külm higi kattis otsaesist .... Saalis valitses surma vaikus. viimaks tungis takistav kohin ta rinnust. Ta pigistas mõlemad käed vastu silmi, lasi neid venitades üle näu allapoole libiseda; kummardas, tõstis mõega üles, pööras ennast oma meeste poole ja ütles, ilma kellegi otsa vaatamata, sügava häälega: "Meie vennad Tallinna all on hädas - lähme neile appi." Ilma ennast veel kord ümberpööramata astus ta omadest läbi ja uksest välja, teised vaikselt tema kannul. Sakslased vahtisivad kui kiviks kanged nende järele, kuni viimane uksest välja oli. "Mis see tähändas?" küssis rüütel Kuuno imestades, kui kõik muud vaikisivad. "Missugune imelik mees?" "Missugune imelik mees!" kordas Emiilia, kes ikka veel põlveli maas oli. "Nüüd ta lähäb surma, ma nägin seda ta näust," lisas ta tasaselt juure ja pistis näu mõlema kätte sisse. Kaks suurt palavat pisarat, haleduse, võib olla armastuse pisarat sirisesivad pikkamisi läbi Emiilia peene, valge sõrmede.
16. Tasuja istus oma meestega, kellest suur jagu langenud oli, hobuste selga ja kihutas tuhatnelja otsekohe Tallinna poole. Poole tunni pärast jõudis ta senna. Siin oli võitlus lõppemas. Rüütlite raudriiete ja sõjakunsti vastu ei jõudnud talupoegade hulk, ei vahvus. Rüütlid murdsivad veriseid teesi nende ridadesse ja raiusivad üksikud salgad viimseni maha. Aga kõik need salgad langesivad sellsamal paigal, kus n'ad seisivad, ilma sammu taganemata ja kes vähä suutis, see kiskus ühe vastalise surmas kaasa. Kaugelt suurem jagu Eestlastest, nende hulgas peavanem ja peaaegu kõik teised vanemad, katsivad verist, truuduseta, siiski armastud isamaa pinda oma kehadega. Tasuja - nüüd mitte enam hirmutav kättetasuja, vaid surma otsija õnnetu Eestlane. Jaanus - nägi kohe, et siin kõik lootus kadunud oli. Ka tema südames oli kõik lootus kadunud, kõik tühi, külm ja kole . . . "venad!" hüüdis ta, ja tema mehine hääl kõlas viimast korda omas täies vägevuses, tema silmad särasivad üleloomulises hiilgvuses, "vennad! maailmas ei ole meil midagi enam otsimist. Seal kutsub surm ... näät, kui lahkeste, kui magusaste ta kutsub! Tule, surm, ja võta oma ohvrid!" "Sureme surmates!" mürises terve salga hüüdmine. Ja hirmus, kui vihane sõjajumal, ajas Tasuja otsekohe rüütlite kõigetihedamasse salka, seltsimehed tema kannul. Hirmsaste möllas ta vägev käevars vaenlaste hulkas, armuta saatis ta ohvrid ohvri peale enese ees külma surma, sai veel kord veriseks tasujaks. Tema seltsimehed langesivad üks teise järele ja vaenlaste lõpmata hulgad matsivad nende kehasi jalge alla, aga Tasuja vägev mõek välkus veel kaua, iga välguga tormates, ja suled ta kübara peal lehvisisivad kaugel vaenlaste tiheda salga südames. Ja viimaks välkus ka tema mõek viimast korda ja suled lehvisivad viimast korda kõrgesse ülesse.... Siis kadus ta ja vaenlaste hulgad kohendasivad ennast langenud kangelase surnukeha üle.... Nii särab loojaminev päike veel korra läbi lõhkikäristud pilvete ja paneb laenete vahutavad pead punetama... Siis vaub ta merde, ja tuul vaikib, ja mässavad laened kohendavad ennast pikkamesi. Pärast õnnetumat lahingit Tallinna all kadus mässava Eestlaste õnn täieste. Ordumeister kihutas neid kui metselajaid taga, raske nuhtlus langes õnnetuma rahva peale, kes julgenud oli, oma jõuga kadund priiust tagasipüüda. Ühe aasta pärast oli kõik jälle rahus Eestimaal. Paar aastat hiljem - 1347 - müüs Daani kuningas Eestimaa, keda ordumeister juba enne pandiks oli võtnud, 19,000-de margi hõbeda eest Saksa Ordule. Eestlaste priiuse-vaim oli viimist korda lühikeseks ajaks lõkendanud. Pärast seda ei julgenud n'ad enam vastuhakata. Raudne orjapõli rõhus raskemine, kui enne. Eestlane unustas isamaa, unustas esivanemad ja nende vabaduse ära ja pitk, raske uni algas. Lõpetus.
Hind 35 Kop. A.E. Brandt, Tallinnas, Harju uulitsas, N<U+00BA> 207 14, Schröppe majas. Eesti-raamatu ja kirjutuse materiali pood. Eesti I. kõige täielikuma laenuraamatu koguga köitis Eestimaal. Uus Raamatu trükikoda ja Raamatu Köitmine. Minu "Raamatu Kaupluses" saavad Eesti-Keele raamatud kõige odavam müidud. Suur laager on mul "Laulu raamatuid" ja pilta. - Kõik tellimised saavad igal ajal raamatute peale vastu võetud, olgu köitmise ehk trüki tööd. vanad pruugitud aga pruugitavad kooli raamatud igas keeles, saavad ostetud ja müidud. Auupaklikult A. E. Brandt.
